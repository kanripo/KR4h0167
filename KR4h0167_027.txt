# -*- mode: mandoku-view; -*-
#+TITLE: 宋百家詩存
#+DATE: 2015-08-25 00:44:01.287449
#+PROPERTY: ID KR4h0167
#+PROPERTY: BASEEDITION WYG    
#+PROPERTY: JUAN 卷二十七
<pb:KR4h0167_WYG_027-1a>¶
欽定四庫全書¶
　宋百家詩存卷二十七¶
　　　　　　　　　　　　　嘉善曹庭棟編¶
　　翠微南征録¶
　華岳字子西池州人初為武學生開禧元年上書忤¶
　韓侂冑繫獄侂冑伏誅放還禱梅山得曾許英雄第¶
　一籤之句嘉定十年果擢廷試第一人授殿前司官¶
　屬鬱不得志謀去丞相史彌逺事覺坐議大臣罪竟¶
<pb:KR4h0167_WYG_027-1b>¶
　以杖死岳生平尚氣俠輕施與善畫工詩嘗渡鄱陽¶
　湖方中流風濤大作篙師束手岳恬然哦一詩而止¶
　又獄中紀事詩云煮飯只燒沽酒罐讀書權借守囚¶
　燈可謂癖於吟者矣翠微南征録十卷脱口豪縱多¶
　破膽險句錘鍊處又極冶衍遒麗卓然詩人之傑而¶
　以氣節特聞尤足重也¶
　　　記夢¶
溪泠泠鼓鼕鼕虛堂淅瀝生寒風寒風綽我夢魂去飛¶
<pb:KR4h0167_WYG_027-2a>¶
颺直上蓬萊宫蓬萊宫殿女如玉霓裳羽扇環簾櫳月¶
娥畱我宴珠翠玳筵閒列花叢叢酒酣萬象羅心胸舉¶
杯話别殊悤悤青鸞命駕下空闊一聲璫珮鳴丁東披¶
衣起坐周四顧庭户悄悄無人蹤銀河萬里倒澄碧冰¶
鑑半輪斜倚空横江孤鶴一聲唳喚起鄉心千萬重¶
　　　梅(楚東道中/次壁間韻)¶
衰蘭枯荷了秋色幾向寒梢問消息溪橋交馬㫁腸時¶
翠袖佳人日暮歸玉面亭亭漢宫樣一見風流慰心賞¶
<pb:KR4h0167_WYG_027-2b>¶
寒標孤絶太無情誰為移春上玉京月華凄切霜華白¶
夜半飄香度簾額寄聲横笛且休吹愁殺江南未歸客¶
　　　山水吟¶
閩之山峩峩可以接穹蒼閩士孕其秀胸次尤難量閩¶
之水滔滔可以燭妍醜閩士生其間其美不容口君不¶
見周家社稷生甫申崧嶽當年曾降神又不見千里秀¶
氣鍾三蘇眉山草木皆焦枯我生恨不由河洛虛負三¶
光并五嶽地靈人傑推江東人物風流兼磊落顧此閩¶
<pb:KR4h0167_WYG_027-3a>¶
之東自古多英雄求其為絶稱獨一忠穆公公今巳即¶
世後世誰可擬惟有詹仲通一人而已耳仲通何如人¶
景星與鳯皇不險亦不深山高兮水長¶
　　　浴(十月暇日醉於生春閣暄澡/出浴覆衣得詩援筆以記)¶
龍藩地暖冬無雪十月風光似三月好風不動綺羅塵¶
人在繡幃簾半掲酒腸拍索能囘春春潮入面香薰薰¶
香肌汗透波縠紋思得滄海驅埃氛銀鍋蟹眼生春雪¶
銀瓢剜破鍋心月流霞傾入碧琅玕香霧氤氲雲半掇¶
<pb:KR4h0167_WYG_027-3b>¶
花藤織出金芙蕖煙青霧紫堆雲衣一聲璫珮簾鉤垂¶
早盤捧出雙明珠蠟花照入蘭湯閣珠璣體迸紅猊活¶
鳯豁雲濤濯錦毛龍翻雪浪澆銀甲起拏裙霧圍春風¶
臙巾抺出桃花紅香泉入齒潄寒玉吐作冰雪飛長空¶
蒼頭急把春衫換腕玉輕穿雲一片出門兩腋生清風¶
身在嫦娥廣寒殿¶
　　　嘲熱¶
南方有神名祝融髪赭面丹唇朱紅執鞭入海驅赤龍¶
<pb:KR4h0167_WYG_027-4a>¶
火車勒駕燒長空千驂萬乗如聯轡烈熖騰騰灼天地¶
九霄烜赫皆甑蒸四海煎熬俱鼎沸流金爍石氣不通¶
天下俱在紅爐中葛衫襟溼疑有雨羅紈柄折渾無風¶
祝融祝融毋太酷天道炎凉嘗反覆看看少皞催戍瓜¶
盡把凉飈散煩溽¶
　　　釣鼇行(上提刑左史張/舍人名嗣古)¶
北風浩蕩滄溟闊十萬軍聲夜潮聒飜空濁浪鼓雷霆¶
舟子停橈面如血龍門有客何猙獰怒目張膽殊不驚¶
<pb:KR4h0167_WYG_027-4b>¶
桅檣破浪裂洋島直欲一舉空蛟鯨我之釣兮非世比¶
新月為鉤索霞綺先拗虹蜺為釣竿卻把鵾鵬作香餌¶
欲垂未垂號鬼神星斗無光天地昏海靈乞命免生死¶
一鉤連六酬銜恩我公萬里風煙伯度量汪汪寰海窄¶
蟠胸高聳蓬萊山壯氣直吞雲夢澤恩波萬壑奔洪流¶
風帆浪楫交觥籌金鱗照日巨如斗四海觸物無虛舟¶
我生本是釣鼇客幾歲灘頭望風色忽聞霹靂破崑崙¶
便整絲綸駕航舶我今十轄迎公開㑹須舉手生風雷¶
<pb:KR4h0167_WYG_027-5a>¶
不然長嘯謝水府明月滿船歸去來¶
　　　鄰女搔綿吟¶
閑窗日上三竿竹窗下嬌娥整輪輻悤悤未暇理雲鬟¶
半朵青鴉倚紅玉紫梢摘盡銀香囊畫欄平倚斑筠筐¶
時將纖手翻雪霜酥胸玉面同光芒捧歸細卷銀成索¶
牽出鬆鬆雲一握朱脣呵挺氣溫溫鸚觜踏車聲絡絡¶
今年莫怪功績稀阿嬭勒繡鴛鴦幃如今織出秋江練¶
十月正好裁新衣客心聞此愁無著一夜清寒動寥寞¶
<pb:KR4h0167_WYG_027-5b>¶
明朝為問買一端翦做道袍披落魄¶
　　　送商府判(自劒津倅/入為審計)¶
比年十月君初來梅花破雪迎君開自從佐劒夀民脈¶
凋山瘵水皆春臺去年七月君開府燕燕鶯鶯為君舞¶
五日盡蟄潭底龍千里應無市中虎今年二月君將歸¶
風牽囘柳縈君衣君衣不作囘柳轉直上雲端朝紫微¶
紫微有館名西掖珠玉羅鈿瞰金碧郎星卿月漫徘徊¶
箇中自是神仙宅紫微有山名大坡烏飛豸立冠峩峩¶
<pb:KR4h0167_WYG_027-6a>¶
一聲霹靂震天地萬里腥血流江河紫微有㫖垂丹册¶
二者於斯請君擇便須東取元化鈞譚笑從容正疆場¶
君家事業銘冠裳鸞鳯指日鳴朝陽伊洛諸公有政事¶
洙泗諸子無文章禀違展轉情難處溪上恩波湛今古¶
東風吹恨入長亭零落桃花淚如雨¶
　　　平政橋(水西有橋為/天下第一)¶
建水合流三百里直下富沙如撚指溪東披拽纜過西¶
千丈春風怒濤起香輪不解碾清江造舟貫索成河梁¶
<pb:KR4h0167_WYG_027-6b>¶
年年麥熟梅欲黄連城十里皆波光淳熙太守憂溱洧¶
問津日夜思無計老農乂手願鳩工疊石中流使民濟¶
金珠賣價不計緡鐫瑕㫁梓功方成功成燕雀賀新屋¶
炳然萬棟輝丹青插天螮蝀横江尾下壓寒潭碧無底¶
市聲不到畫梁閒秋色盡歸朱箔裏我行一月無風波¶
今朝醉眼翻青羅金鼇背路客揮鐙玉虹跨浪舟飛梭¶
石唇噴盡寒崖雪雪中電掣金蛇赤雨岸樓臺將相家¶
八州車馬神仙客人言辟人推政平故此特以平政名¶
<pb:KR4h0167_WYG_027-7a>¶
我聞政事平如水水到不平還作聲¶
　　　贈陳道人(道人陳守一善/畫出錦軸求詩)¶
君不見樵人王翰畫山水一夜風雷揭窗紙又不見長¶
沙洞清畫龍蛇滿軸煙雲翻撚指二子相去數百年筆¶
端妙意誰能傳雙溪道人何所授一見筆法堪齊肩筆¶
一澹輕煙映出垂楊岸逺山依約有還無斜照不紅秋¶
水漫筆一濃黑雲萬疊翻狂風江天日暮暗煙靄天地¶
星斗皆昏朦瀟湘詩人不解語被君吐作無聲句何時¶
<pb:KR4h0167_WYG_027-7b>¶
覓取綃一縑寫我英姿伴煙雨¶
　　　傷春¶
衣袂怯春寒春在江南岸我意正傷春復被春縈絆一¶
雨臙脂溼萬壑冰澌泮撩我惜春心與春傷爛漫柳垂¶
不染絲織成愁一片杏吐無煙火燒碎腸千㫁憶昔腰¶
如柳柳腰輕易按憶昔面如花花面嬌難喚人不似春¶
芳隨處得看翫因春憶人人不見徒扼腕何時醉卧花¶
柳中一笑千金不容換¶
<pb:KR4h0167_WYG_027-8a>¶
　　　百舌¶
流鶯一去無消息燕怯春寒歸未得緑窗清寂静無人¶
似把衷情訴知識上苑東風二月春澹黄楊柳初成隂¶
解將一片無情舌學盡百般能語禽紅英紫萼紛如雪¶
萬姹千嬌總饒舌莫嫌花外太啁啾黙黙難酬好時節¶
須臾緑暗紅亦稀伯勞杜宇鷹鸇飛更兼獵弋恣羅網¶
卷舌不語全毛衣堪嗟國士徒切直不似幽禽明語黙¶
何如鉗口歸山林莫問燕南并越北¶
<pb:KR4h0167_WYG_027-8b>¶
　　　富沙道中述懐(次王伯/玘韻)¶
敗鼓非全材毁瓦不自牧造物兒未戲達人火先撲卜¶
不到渭濱人徒嗟海曲彼哉眞彼哉伐盡牛山木¶
　　　驟雨¶
牛尾烏雲潑濃墨牛頭風雨翻車軸怒濤頃刻卷沙灘¶
十萬軍聲吼鳴瀑牧童家住溪西曲侵蚤騎牛牧溪北¶
慌忙冒雨急渡溪雨勢驟晴山又緑¶
　　　江上雙舟催發¶
<pb:KR4h0167_WYG_027-9a>¶
前帆風飽江天闊後帆半出疎林闕後帆招手呼前帆¶
畫鼓輕敲總催發前帆雪浪驚飛湍後帆舵尾披銀山¶
前帆漸緩後帆急相傍俱入蘆花灘島嶼瀠洄㫁還續¶
沙尾夕陽明屬玉望中醉眼昏欲花誤作閑窗小横軸¶
　　　送詹仲通縣尉¶
秋郊送行色執别臨清流風神掣囘柳故故牽衣裘吟¶
螿附草際催客登蘭舟問客何所之駕言京闕遊愚聞¶
京闕閒多難三春秋閫外炙魚肉闕内羅羊頭鼎卻吠¶
<pb:KR4h0167_WYG_027-9b>¶
堯犬冠還沐楚猴和親重輸費廊廟有隠憂賑荒少儲¶
蓄郡國無良謀飛蝗蔽日月兆龜坼田疇君以經濟材¶
抱負衝斗牛家傳醫國祕殊不諸子侔有用即隆平豈¶
特為東周願君攄緒餘咳唾開冕旒管領一世雄克復¶
歸神州賤子忝知遇脱網將從遊相隨上凌煙也勝登¶
瀛洲作詩告於君君其許之不¶
　　　上詹仲通縣尉¶
松竹不著花密葉徒如帚江梅不藏葉寒花綴枯朽獨¶
<pb:KR4h0167_WYG_027-10a>¶
有龍焙茶花葉秀而耦冰霜著羣木凍死十八九惟此¶
百草靈名可贅三友春雷迸雀舌夜雨滴龍口皆萌哺¶
啜心誰假栽培手惟有蔡端明識之在蒿藪移根入北¶
苑金碧煥星斗胯作龍鳯團封成獻元后問花何以報¶
牙舌甘鼎臼他時子復生為公滌繁垢¶
西風卷荷衣破碎不成幅清霜折蕙囊冽冽已成蓿如¶
何獨東籬黄華笑寒菊物之有盛衰循環若推轂世事¶
良亦然亦豈物所欲金鈿鎔落日零露灑寒玉人皆惜¶
<pb:KR4h0167_WYG_027-10b>¶
芳菲誰復念幽獨惟有陶淵明慇懃費培沃簪花從㡌¶
落撚酒醉商陸從此擅秋芳芙桂非同録問花何以報¶
翦首薦醽醁他時更粉軀為公明采目¶
　　　巖陵方市¶
浮雲埽盡天宇清千花萬花開錦屏好風吹皺一池緑¶
白鳥㸃破千山青客行五里復五里兩眼丹青間紅紫¶
杖履不知行路難人在江南圖畫裏¶
　　　月巖¶
<pb:KR4h0167_WYG_027-11a>¶
六丁一鑿空雲煙滿窟勒駕驅神仙冰輪推出月中月¶
玉斧劈開天外天便把嫦娥騎彩鳯卻呼羽客烹銀蟾¶
更邀王母瑤池酒今夜廣寒同醉眼¶
　　　送春¶
畱春無計奈春何九十過眼如飛梭三分二分風雨爾¶
九日十日愁悶呵風前飛絮政無數雨後落花全不多¶
爭如買酒速相就君自起舞我能歌¶
　　　僧畫¶
<pb:KR4h0167_WYG_027-11b>¶
萬景峯前老禪宿搜羅風月歸巖谷胸中有句吐無聲¶
寫作生綃三四幅¶
　　　野菜吟¶
芙蓉峯下揚雄宅路入城闉里三百有山無粟養雞豚¶
有水無人捕魚鼈山翁菜色流清涎齒頬連月無腥羶¶
客來問我何所有手指萬壑煙霞邊青芹不似蘆蒿美¶
石芥防風空剔齒蕨腦纔抽稚子拳蘆芽巳迸佳人指¶
兒童不待明朝陽花襟露溼爭慌忙攜籠拍塞貯不盡¶
<pb:KR4h0167_WYG_027-12a>¶
歸來滿袖春風香攬衣踏破青銅鏡挼動碧雲流一徑¶
漉歸銀鼎作波濤無限春工上盤飣¶
　　　酒歌(謝同舍葉/南陵名英)¶
嘗聞子美清江曲日典春衣耽美醁又聞太白遊長安¶
市上醺醺醉眠熟風流國裏太平時處處紅樓漾酒旗¶
王孫公子恣行樂繁絃脆管相追随誰知寥落天涯客¶
笠頂清風杖挑月芒鞵踏徧山水雄奮身欲入黄金闕¶
方嗟蕭索向西園刮面寒風雨漲天囘頭忽喜白衣至¶
<pb:KR4h0167_WYG_027-12b>¶
急破紅泥傾數船雖無皓齒歌金縷也埽新詩狂欲舞¶
兒童拍手笑攔街應怪呉儂喜如許長江波浪巻銀山¶
去去仍悲道路難只憑一醉進未得更借高風吹片帆¶
　　　丹青閣¶
未識丹青意憑欄試解嘲煙雲朝起陸汀渚暮生潮山¶
卓數枝筆天横一幅綃霞収紅暈淺溪褪緑痕消箇裏¶
風煙冷於中景物饒飛黄凌翠閣寒碧瞯紅橋酒盡香¶
凝甕詩成錦掣標朱衣扶客醉翠袖殢人嬌屏帳接千¶
<pb:KR4h0167_WYG_027-13a>¶
里畫圖連九霄長風來水尾斜日轉山腰赤脚支笻穏¶
蒼頭控馬驕老臣今巳矣兒女總金貂¶
　　　清富樓(小湖楞伽老作/樓名清富求詩)¶
楞伽心地有瞿曇清富名樓足可觀買㫁江山詩料足¶
揭開風月畫圖寛都無一㸃紅塵到便作千雙白璧看¶
我欲鞭驢快幽賞白鷗盟在不憂寒¶
　　　二月二日即事¶
春潮昨夜沒平灘一雨催花色半含鴈喚元宵歸塞北¶
<pb:KR4h0167_WYG_027-13b>¶
燕銜新社到江南無歡不必遊花榭有病何須置藥籃¶
只把公忠答天地從教兒女閙冠簪¶
　　　登樓晩望(次曲溪韻曲溪方/以棘丞求補外)¶
六曲朱欄瞰碧虚澹煙秋水接平蕪展開風月添詩料¶
裝㸃江山歸畫圖舉足便看馳駟馬折腰何必問雙鳧¶
當年庾亮今還在定約樓前醉一壺¶
　　　訓爨婢¶
十載膠庠莫怪窮旅囊安得有從容無錢休欠牛羊債¶
<pb:KR4h0167_WYG_027-14a>¶
有酒只將魚蟹供班頷昔嘗肥似燕沈腰今巳&KR0888;如蜂¶
從今莫恣肥甘口只擷清蔬祭豢龍¶
　　　别藍詳道¶
君在江東我水西君今北去我南歸竹孫和客凌風&KR0888;¶
梅子偏他得雨肥鶯囀好聲歸酒斚花分紅影上人衣¶
相看莫怪皺眉别期子秋高賦式微¶
　　　傷春¶
初入京華菊薦香途中今巳過春芳十年卻走萬餘里¶
<pb:KR4h0167_WYG_027-14b>¶
雨鬢幾黏一半霜卻酒不禁春黯澹落花愁對月昏黄¶
不堪夜半歸心切更被杜鵑啼㫁腸¶
　　　别寧州陳子¶
丙寅三月三十日天子檄我南國行蒲劒欲飛春漲急¶
柳綿才脱曉寒輕士非得巳初何好物到不平終作聲¶
自古英雄總多難賈梁何必怨清明¶
　　　熱(三衢道中訪周/伯恭示詩次韻)¶
翠微家在大江東五月鞭驢入建中雲裂火車天欲雨¶
<pb:KR4h0167_WYG_027-15a>¶
汗淹香葛扇無風不求殿閣千間庇卻喜巖泉一線通¶
為汲滿盂清齒頰與君行盡夕陽紅¶
　　　秋宵有感¶
滿目秋容拂畫圖敗荷衰柳接平蕪西風刮地鴈聲落¶
寒月滿天人影孤木耳有才持紫橐楮皮無計換青蚨¶
不知此去功名事還許封彛見也無¶
　　　宿横溪橋¶
夜宿横溪煙靄間眉頭歸路萬山攅連天麥浪波千頃¶
<pb:KR4h0167_WYG_027-15b>¶
撲地楊花雪一團餘鏹不供春後醞夾衾猶怯夜來寒¶
征夫莫怪車音澀自是愁多行路難¶
　　　蚤春即事¶
楊柳絲絲弄澹黄怯寒燕子未歸梁曉迷芳草騅鬉濕¶
夜宿閑花蝶翅香得句自慚非子美賞音猶恐悞中郎¶
願言相約花前醉莫放春容過海棠¶
　　　題易邨¶
路轉峯囘覺有邨數間茅屋瞰山隂午炊已飽翻匙玉¶
<pb:KR4h0167_WYG_027-16a>¶
臘醞仍摒挂杖金窮去作文和鬼送興來得句倩蟬吟¶
一聲横笛斜陽外吹起江湖萬里心¶
　　　黄氏三層樓(東嘉焦次詹約妓/登樓賦詩次韻)¶
&KR0888;笻支我上高寒風露凄清酒力慳千里人邀千里月¶
一重樓見一重山筵前飛雪噴焦遂檻外行雲遏小蠻¶
便好飜身駕黄鵠直將情枉扣天闗¶
　　　幽居(次陳吉/父韻)¶
莫問門無長者車只圖深巷樂樵漁一園黄落食無限¶
<pb:KR4h0167_WYG_027-16b>¶
萬壑碧蓑衣有餘鴈足北來歸信杳馬蹄南去故人疎¶
東風看整朝天斾多少功名在故廬¶
　　　梅(次稼軒/香字韻)¶
一年無處覓春光杖策尋春特地忙牆角數枝偏冷澹¶
江頭千樹欲昏黄梢横波面月搖影花落尊前酒帶香¶
更仗西湖老居士為予収拾付詩囊¶
　　　别館即事¶
十年客裏過春光客裏逢春分外狂半堵碧雲蝸路濕¶
<pb:KR4h0167_WYG_027-17a>¶
一簾紅雨燕泥香銜山西日辭春閣拍岸東風趁夜航¶
莫向錢塘蘇小説東呉新髻李紅孃¶
　　　冬日述懐¶
寒入肌膚粟巳生銀河凍合水無聲梅花漏洩春先到¶
風色商量雪未成有媿何須問天理無求方始合人情¶
男兒未際風雲㑹辜負胸中十萬兵¶
　　　幽居(次陳百一/狀元韻)¶
十頃平湖一簇山湖山佳處著朱欄分堦草色迎春緑¶
<pb:KR4h0167_WYG_027-17b>¶
潄石泉聲入夜寒不擾自然人事好有為方信世途難¶
如今休説當年事只把心平氣定看¶
　　　暮春述懐¶
買春無計托花神費盡榆錢不計緡風絮飛成三徑雪¶
雨犂飜動一園春有心報國從招禍無相封侯漫怨貧¶
試問登壇與分社予何人彼亦何人¶
　　　呈諸同舍¶
洛陽年少不知幾十載南州賦式微三舉不登黄甲去¶
<pb:KR4h0167_WYG_027-18a>¶
兩庠空笑白丁歸頭長賈昔過三尺腰大巨今徒十圍¶
祗恐金鑾不前席誰云無策富王畿¶
　　　藕花¶
惜絲不肯織官鞵花月仙人謫下來河伯借泥封玉腕¶
風神飜浪沃香顋無房不許蜂畱宿有蓋嘗令鷺自開¶
何事寃仇結青女一朝収拾付塵灰¶
　　　貧居¶
貧居不暇理椽茅只倩江山遶一遭林鳥樂時知地僻¶
<pb:KR4h0167_WYG_027-18b>¶
嶺雲閑處覺天高春衫著破重車線臘酒撆乾猶榨糟¶
且把杯盤聊自適不憂平地有風濤¶
　　　初夏即事(次王岡/叔韻)¶
隂晴未判落梅天柳巷無人絮撲氈滌器倒囊尋市醞¶
喚船挑網得溪鮮鳥聲呼夢客千里山色撩人句一聯¶
遐想故人應念我馬蹄何處夕陽邊¶
　　　呈王君庸(君庸歲有烹筍之集是春/有納寵之慶示詩次韻)¶
主人意重出霓裳客子愁多欲㫁腸眉黛暗傳春去恨¶
<pb:KR4h0167_WYG_027-19a>¶
臉紅猶帶夜來妝竹根稚子肌膚滑葉底荷花語笑香¶
多少行雲在巫峽漫將詩思惱襄王¶
　　　小春言懷(次項山/甫韻)¶
桃李生香花滿溪南州十月尚襜衣春從酒甕榨將出¶
秋在詩囊帶得歸弓射十分方破的棊高一著便爭機¶
勸君莫作等閑看毫髮差殊事巳非¶
　　　春愁¶
十日春愁不出門出門春事巳消魂摘花掀帽倩人插¶
<pb:KR4h0167_WYG_027-19b>¶
索酒得杯和月吞啼鳥聲中近寒食落花隂裏又黄昏¶
春來春去總休問往事悠悠付一尊¶
　　　呈徐商卿¶
十年憂患謫東南萬事於心了不闗病去只愁雙足軟¶
老來且喜一身閑人情無處便生怨天道有時猶好還¶
大抵乆長居富貴到頭天意亦須慳¶
　　　春郊即事(次稼/軒韻)¶
東風吹動綺羅塵翠蓋紅纓處處新蝶翅拍開千樹雪¶
<pb:KR4h0167_WYG_027-20a>¶
鶯聲催老十洲春人生有酒須行樂吏禄無階且食貧¶
歸客不須籠畫燭醉和明月上雕輪¶
　　　春郊即事(次王昭/甫韻)¶
東風吹不㫁輪蹄處處鞦韆環珮飛翦翠弄妝歸髻掠¶
亂紅翻錦上屏圍花應笑我春常醉燕解嘲人夜不歸¶
莫怪逢春太娯樂人生能有幾芳菲¶
　　　重九¶
破帽無情不受吹滿頭霜雪巳如絲菊花笑我三年客¶
<pb:KR4h0167_WYG_027-20b>¶
風物撩人九日詩三楚膏腴巳煨燼二江皮肉更瘡痍¶
子卿三月無音信鴻鴈欲來何所之¶
　　　竒見¶
紅牙催拍燕飛忙一片行雲繞畫堂眉黛蹙成遊子恨¶
臉紅燒㫁故人腸榆錢不買千金笑柳帶何須百寶妝¶
舞罷隔簾偷送目不知誰是楚襄王¶
　　　郊飲¶
茅舍松棚隔小橋碧帘斜挂竹籬腰猪頭煮去和皮擘¶
<pb:KR4h0167_WYG_027-21a>¶
牛肉秤來帶骨燒邨酒不圖邀客醉野花復喜向人嬌¶
歸舟不用撐明月只倩清風借晩潮¶
　　　呈古洲老人¶
衛霍勳名李杜才纔過四十也心灰俗塵趁少便披拂¶
詩料空多難翦裁時事漫提眉便皺家懐未説眼先開¶
珠簾更倩梅香挂要放銀蟾入座來¶
　　　西爽(小湖程正同作堂西偏以挹爽氣暇日/約予同登未遂所請寄以五十六字)¶
客子東南不著家主人北里恣豪奢夜深常倩月移竹¶
<pb:KR4h0167_WYG_027-21b>¶
春老不煩風埽花暮雨送凉歸枕簟夕陽畱客賦煙霞¶
何時執手闌干外同把功名誓鏌鋣¶
　　　斗齋(磻溪先生托廨大中僧/室有齋名斗示詩次韻)¶
八方無處著瞿曇百合中間寄一龕滿挹酒漿供里北¶
平量風月借和南腰如可折豈徒五涎若果流何待三¶
更喜小窗能就供夜寒江靜著山圅¶
　　　山居(次王山/甫韻)¶
布作寛袍竹作冠蕭然萬慮不相闗數聲横笛煙霄外¶
<pb:KR4h0167_WYG_027-22a>¶
一箇閑人天地間若遇急流須勇退從教倦鳥不知還¶
百年富貴君休羨得似浮雲半日閑¶
　　　三衢道中(次毛子/彰韻)¶
西風吹夢落青帘濁酒三杯路一千别岸舟行秋色裏¶
故人家在夕陽邊囊中有藥難醫國竿上無鉤可釣賢¶
見説近來書籍貴監唐川漢莫論錢¶
　　　建安暮秋(次劉子/嚴韻)¶
斜陽望㫁水平橋古柳蕭疎巳半彫魚躍浪花翻水面¶
<pb:KR4h0167_WYG_027-22b>¶
鴈拕煙練束林腰花時無鏹能追驥月夜有詩堪續貂¶
囘首故鄉多少恨亂山無數路迢迢¶
　　　秋望有懷(收張子明王/清之書有感)¶
片雲和雨巻西風綽盡遮闌眼力雄逺水半連晴漢碧¶
暮霞全借夕陽紅姓名未得聯諸子鬢髮皤然巳一翁¶
欲識翠微詩外意豈徒憂國願年豐¶
　　　九日(次趙叔/仁韻)¶
木落西風黄葉飛子卿無信鴈來遲凄凉自笑劉思父¶
<pb:KR4h0167_WYG_027-23a>¶
慷慨難追杜牧之歸興十分濃似酒愁腸一縷亂如絲¶
憑君細把茱萸問此㑹明年健有誰¶
　　　宰城述懷¶
江外音書乆不來重城昏鼓又相催眼前螢掣檐前電¶
耳底蚊轟屋底雷乃事類棊方入局此心如火巳成灰¶
憑君試問呉元白老寇東川囘未囘¶
　　　發書與幼弟及坦齋¶
風煙世事不堪聽勿謂封侯勝白丁老眼隔年新舊厯¶
<pb:KR4h0167_WYG_027-23b>¶
歸心連夜短長亭一聲蜀鳥驚蝴蝶十幅蠻花寄鶺鴒¶
更向坦齋夫子道近來雙鬢已星星¶
　　　謝劉判院(判院以綿/衾見惠)¶
細細濃雲寄矮齋蒲團和氣忽驚囘一牀浪巻芙蓉皺¶
十幅香重錦繡開不怕夜寒侵斗帳卻愁春夢到陽臺¶
感恩未作瓊瑤報先把新詩寄小梅¶
　　　寄江子岡¶
和夜封書上子岡别來化日又舒長只知電燭兩經月¶
<pb:KR4h0167_WYG_027-24a>¶
不覺星毛半欲霜竹葉照人凝盞滑梅花撩客透籬香¶
知他詩債曾償未料得尋春日日忙¶
　　　楮衾(次劉子/長韻)¶
霜風翦水作冰花織出呉綾不用梭十幅曉雲藏處士¶
一牀秋水浸嫦娥直疑天上無青女卻信人間有睡魔¶
更向屏山畫梅竹紅塵還有此風麽¶
　　　勉趙法曹¶
銀潢河海浸崆峒君獨軒昻萬派中北鄙虎宰今子産¶
<pb:KR4h0167_WYG_027-24b>¶
東山狼跋古周公固知魯衛分同姓合向燕秦策異功¶
我欲誓江同擊楫中流無惜伴英雄¶
　　　九日言懷(次劉功父韻功父為江湖領袖初有/聯韀之約既而飛符入除不識所在)¶
　　　(至是方以詩見/寄次韻報之)¶
凄凄天氣間炎凉破帽翻風客鬭狂酒味暗消萸蕊辣¶
鴈聲喚得菊花香三京昔擬恢同軌九日今猶客異鄉¶
更仗阿誰上沙漠為予申意郭汾陽¶
　　　九日溪樓逺望(故人王仲格/有詩次韻)¶
<pb:KR4h0167_WYG_027-25a>¶
西風寥落做重陽人在東南水一方他僻阻他鴻鴈信¶
天寒撩我菊萸觴江澄素練魚翻赤葉翦紅綃蟹結黄¶
不是倚欄迷望眼欲憑歸鴈問蘇郎¶
　　　池亭即事(蘭坡有心字韻和者百/餘人索賽以此塞責)¶
春風恰恰破桃李池館無人一徑深鷗刷㫁翎翻水面¶
蝶抛殘粉出花心詩懷攪我丹顔破節物催人白髮侵¶
流水伯牙今巳矣世間那復有知音¶
　　　南劒水閣¶
<pb:KR4h0167_WYG_027-25b>¶
欲向津頭問鏌鋣一潭秋水漫煙霞畫屏對客景藏景¶
芳樹壓溪花照花有策廷爭慚賈誼無功廟食笑張華¶
夜深霹靂轟雙劒驚起延平十萬家¶
　　　丹青閣¶
閣上闌干紫翠環閣中身世異塵寰長虹吸月印秋水¶
孤鶩伴霞棲晩山萬里風煙屏帳裏一時人物畫圖間¶
凌煙須是男兒事卻恐功名未放閑¶
　　　折桂閣友人宴¶
<pb:KR4h0167_WYG_027-26a>¶
牆頭羅綺碧雲濃牆外鞦韆電掣空蝴蝶拍開花面粉¶
鷓鴣吹落杏顖紅翠裀不卷珠簾月蠟燭還搖錦袖風¶
醉眼不知塵世有直疑身在廣寒宫¶
　　　夜步水西¶
半趿(音/颯)芒鞵過水西樓臺燈火未多時山羞見我頭頭¶
轉月怕抛人步步隨楓葉巻愁秋去蚤溪聲翻笑夜歸¶
遲柴門只解闗煙雨不隔離愁些子兒¶
　　　酒樓秋望¶
<pb:KR4h0167_WYG_027-26b>¶
西風吹客上闌干萬里無雲宇宙寛秋水碧連天一色¶
暮霞紅映日三竿花搖舞帽枝尤軟酒入詩腸句不寒¶
古往今來恨多少一時收拾付杯盤¶
　　　臨清閣(臨清老球上人素有/風月之譽因以箴之)¶
闌干古木鏁青蔥闌外檐花灼半空萬里好山春黛碧¶
一溪流水暮霞紅窗疎不礙東西月帆過始知南北風¶
試問支郎一尊酒好天良夜與誰同¶
　　　與楞珈老玦上人¶
<pb:KR4h0167_WYG_027-27a>¶
勿謂年來世道艱都縁彼此不相參一生知己有千萬¶
十事從人無二三紅杏無壇堪拱北白蓮有社結和南¶
扁舟若有東歸便㫁竹枯松寄一擔¶
　　　夜讀離騷¶
楮衾封冷白凝霜展轉無眠夜未央風欲送愁先卷帳¶
雨嫌多夢故敲窗自慚鼓瑟投齊好漫接歌輿效楚狂¶
起把離騷讀幽憤楚辭還似楚江長¶
　　　憶弟妹¶
<pb:KR4h0167_WYG_027-27b>¶
别來三載客東南始信人生聚首難眼底不聞鴻鴈信¶
鼻頭常為鶺鴒酸問天不語語徒厲驀地上心心類剜¶
安得春風吹馬首卧聽行列報平安¶
　　　除夜大雪(丙寅除夜得春瑞雪大作時有襄淮/之衂因記夜半人蔡之事使人振腕)¶
　　　(不寐時在建/三除夜矣)¶
青帝明朝下玉京先教滕六掩車塵梅花笑我三年臘¶
椒葉爭他一夜春烏角觸檐鞭墮玉馬蹄印路盌抛銀¶
何當夜縛呉元濟去作中興社稷臣¶
<pb:KR4h0167_WYG_027-28a>¶
　　　呈富大卿(大卿名琯鄭公六世/孫詣獄以詩示之)¶
司農未曉報龍樓昨夜中天貫索流石父不逢齊子相¶
馬遷空作漢家囚銅壺滴碎短長夢鈴索拽翻新舊愁¶
安得君王賜歸騎一廛投老大江頭¶
　　　宣城道中¶
躍馬上宣城千山翠欲顰蕙風輕巻舌櫻雨細霑唇柳¶
絮難驅臘榆錢不買春何如澆一斗爛醉石湖濱¶
　　　當塗道中(次馮子楊/新林韻)¶
<pb:KR4h0167_WYG_027-28b>¶
春晴不慷慨十日九清隂蝶宿花畱粉鶯眠柳借金戰¶
塵方障眼懐璧尚闗心醒去愁無奈杯行滿滿斟¶
　　　别王秦之¶
風塵戀行客吹柳纒簪纓傍水鳥多白近山蟬更清别¶
腸雲閣淚歸路月闗情告徳無多日清觴聊一傾¶
　　　遊溪西寺¶
寺覺重遊好僧期後㑹賖青蟲雕病葉白鳥篆平沙水¶
&KR0888;石生齒山寒梅未花功名今有待且謁惠公茶¶
<pb:KR4h0167_WYG_027-29a>¶
　　　登樓晩望¶
疎雨洗空碧晩晴人倚樓稻花千頃浪楓葉一簾秋逺¶
岸明殘日孤邨認小舟溪山如愛我相見亦囘頭¶
　　　安分呈李竹齋¶
風雨思君子煙霞憶舊遊一區山水國萬里帝王州臘¶
甕香浮玉春旗雪滿甌安貧隨處樂此外復何求¶
　　　拜茶(漕建者貢茶於京/城則率百官拜之)¶
北苑春將半星查欲奏功杵鳴千臼雪槍卷一旗風盝¶
<pb:KR4h0167_WYG_027-29b>¶
錦鸚毛翠簽羅象眼紅封成拜𤣥鶴飛上紫微宮¶
　　　矮齋¶
屋老塵生索椽低帳不縑炙燈煙染棟見客帽飜檐織¶
壁慳三尺遮門㫁半簾吾身交九四控制萬愁兼¶
　　　南浦客邸¶
南浦半月雨溪流暗沒沙㫁橋虹散綺拍岸雪飛花孤¶
館客無夢短篷人未家何如擁紅日照我上筠車¶
　　　宿水陸寺(送陳工部上建/陽畱水陸寺)¶
<pb:KR4h0167_WYG_027-30a>¶
蕭寺廊廡闊無人獨自行呉儂非好僻楚客為誰清花¶
落憑風掃燈殘借月明江湖有煙浪且此寄餘生¶
　　　秋晩即事¶
秋宇清如洗秋宵分外長寒雞鳴午夜征鴈喚重陽楓¶
葉巳全赤菊花纔半黄不知秋幾許試與問蘇郎¶
　　　呈李景山¶
居静心常樂愁多鬢不禁買舟和月載把酒對花斟白¶
水有深淺青山無古今從兹得眞趣消盡利名心¶
<pb:KR4h0167_WYG_027-30b>¶
　　　小圃¶
舍北有餘隙平褫作小園花存四五本竹種兩三根風¶
伯倩搖珮月娥煩佐尊誰知方丈裏别有一乾坤¶
　　　憩妙因寺¶
蕭寺寒山外﨑嶇一徑幽㫁雲迎客入曲水䕶隄流木¶
石四時古軒窗五月秋午煩聊小憩拂石為支頭¶
　　　約叔叔眞¶
半間屋抵斗來大一箇身同山様高側坐斜眠俱不得¶
<pb:KR4h0167_WYG_027-31a>¶
煩君除去一牛毛¶
　　　過西溪¶
路隨馬足難知數山疊魚鱗不記名隔岸青帘人不渡¶
一溪流水暮潮生¶
　　　初抵富沙¶
鞭鐙兩三千里路樓臺數十萬人家長虹不吸秋江水¶
一葉扁舟飛雪花¶
　　　寧川冷渡¶
<pb:KR4h0167_WYG_027-31b>¶
峯囘路轉六七里林静鳥啼三四聲遊女不知行旅恨¶
一茶畱我話平生¶
　　　宿灌頭¶
淡魚纔煮鹹魚熟白酒新篘紅酒香莫訝杯盤成草草¶
一年忙處是蠶桑¶
　　　秋晩獨步¶
十分秋色著嵓桂幾陣晩凉催井桐自恨異鄉知遇少¶
一尊相屬與誰同¶
<pb:KR4h0167_WYG_027-32a>¶
　　　後溪¶
篷窗夜雨短長夢啼鳥喚人新舊愁萬里論文一尊酒¶
醉和明月上扁舟¶
泉聲恰似世情惡山色不如歸興濃自恨十圍無處著¶
何如&KR0888;作束腰蜂¶
　　　楊花¶
一絲不染湖光白萬㸃能囘山色青三月金明池上水¶
與予同是一浮萍¶
<pb:KR4h0167_WYG_027-32b>¶
　　　杜鵑¶
殘月照愁人病酒好風吹夢客思家欲知亡國恨多少¶
紅盡亂山無限花¶
　　　田家¶
邨獒奮迅出籬笆欲吠還休喚可拏不是忘機太馴狎¶
那囘曾宿那人家¶
臠魚炊糝作荷包宿飯無湯煖酒澆放盌出門行一匝¶
小溪新漲已平橋¶
<pb:KR4h0167_WYG_027-33a>¶
拂曉呼兒去采樵祝妻蚤辦午炊燒日斜枵腹歸家看¶
尚有生枝炙未焦¶
　　　新市雜詠¶
恰把青荷插髻鴉瞋人偷眼過窗紗一盤珠翠俱抛擲¶
卻向枝頭摘杏花¶
花牋得得寄瀛洲約我今宵特地畱好笑蒼頭迷去路¶
緑楊無處認青樓¶
青衫搵淚向人啼妾本秦樓浪子妻流落南州歸不得¶
<pb:KR4h0167_WYG_027-33b>¶
青樓今在畫橋西¶
朱門粉壁謫仙家柳外鞦韆襯落霞一澗碧雲流不去¶
木蘭舟繫木蘭花¶
　　　枕上吟¶
畫角梅花吸曉寒數聲清徹碧雲端誰知有客愁無寐¶
一匊鄉心不奈酸¶
　　　宿茅亭¶
投宿茅亭得夜凉鷓斑搖落奏篔簹青簪擊破寒窗紙¶
<pb:KR4h0167_WYG_027-34a>¶
漏得山花一線香¶
　　　蚤春¶
梅梢弄粉做新晴積雪殘雲沒一星只把眼前春事卜¶
麥坡巳作佛頭青¶
　　　冬晴¶
臘月南州不類冬棃花飄粉小桃紅未曾飛動遙山雪¶
蚤有春三二月風¶
　　　漁父¶
<pb:KR4h0167_WYG_027-34b>¶
江邨水落富魚鰕半屬橋邊賣酒家莫訝鬢邊新有雪¶
夜來沈醉宿蘆花¶
　　　醉歸¶
紅猊燒盡夜堂寒銀燭生花玉漏殘沈醉歸來潭不記¶
阿誰扶我上雕鞍¶
　　　晩醉登樓¶
鳯簫吹㫁古梁州獨倚東風十二樓醉把珠簾和露卷¶
恍疑新月是銀鉤¶
<pb:KR4h0167_WYG_027-35a>¶
　　　酒家¶
青帘乆不訪文姬尊酒慇懃款翠微沈醉不須籠畫燭¶
自挑明月送郎歸¶
　　　寄書¶
一書欲寫寄雲鬟更把春衫裹素蠻欲識相思誰最切¶
淚痕今作鷓鴣斑¶
　　　惜秋¶
祝融嘘火扇驕陽北陸迎寒釀雪霜安得金風專歲令¶
<pb:KR4h0167_WYG_027-35b>¶
四時心地有清凉¶
　　　落花¶
東風吹恨上眉頭兩岸桃花瞰碧流一片紅雲飛不起¶
㫁霞殘照落汀洲¶
　　　宿溪上¶
夢囘斜月挂林端酒力初消怯夜寒何處客舟猶未泊¶
一聲柔艣過前灘¶
　　　送行¶
<pb:KR4h0167_WYG_027-36a>¶
秋波春水照殘霞恨雨愁雲嚲髻鴉飛上領襟隨得去¶
妾身安得似楊花¶
　　　懷九江友人¶
浪拍西風萬壑秋幾多香餌落金鉤無魚可釣渾閑事¶
畱得絲綸在即休¶
　　　層樓¶
故山煙靄接層樓樓上離人淚欲流誰謂樓高添望眼¶
一層樓上一層愁¶
<pb:KR4h0167_WYG_027-36b>¶
　　秋江煙草¶
　張弋字彦發舊名弈字韓伯號無隅翁世居孟之河¶
　陽寧宗時人生平好遊歴交遍海内不事舉子業專¶
　意於詩以賈島姚合為法所著僅成帙秋江煙草一¶
　卷清深閑雅宛有唐人風度其得意警絶之句竟堪¶
　與賈姚爭席丁焴晦夫稱其詩未嘗茍下一字每有¶
　所作必鎔鍊數日乃定揆其用力殆倍於江西之學¶
　江湖諸子中卓卓者也¶
<pb:KR4h0167_WYG_027-37a>¶
　　　寄趙紫芝¶
獨遊非一事書札故應遲江上逢春日湖邊憶醉時有¶
雲為我伴終日誦君詩百鳥鳴花榭聲聲在逺思¶
　　　得山中友人書¶
近得山中信山中頗寂寥酒方收秫釀薪旋割茅燒破¶
屋秋多雨平湖暗有潮不曾逢客至黙坐過清宵¶
　　　春晩¶
萬事吾今飛絮輕此身如燕又巢成暗思庾信家邊竹¶
<pb:KR4h0167_WYG_027-37b>¶
緑籜新添有幾莖¶
　　　夏日從陳宗之借書偶成¶
自從春去後少省出柴扉樹暗鴉巢隠簷空燕跡稀憶¶
山憐有夢當暑詠無衣案上書堆滿多應借得歸¶
　　　楚州¶
落帆停鼓鸛湖頭兩度因循到楚州柳下人家嘗識面¶
笑求新句寫妝樓¶
　　　江樓飲客¶
<pb:KR4h0167_WYG_027-38a>¶
鄰家貰酒尊斟酌共王孫老菜羮遲熟凍油燈屢昏夜¶
寒人罷市坐乆僕敲門隔岸歌明月月明江水渾¶
　　　送杜晦之兄弟歸閩¶
秋來猶苦熱歸去寞貪程官寫新銜位詩傳舊姓名幾¶
家邨酒賤一路澗泉清想到鄉閭日爭看兩弟兄¶
　　　簡周宗聖¶
曠野有芳芷近江無蚤鶯春詩定多少旬日又清明樹¶
暗憐楊柳花開認橘橙相尋每乖阻夢裏亦愁生¶
<pb:KR4h0167_WYG_027-38b>¶
　　　暮春¶
日日雨霏霏開門無所之漫尋花發處巳過絮飛時替¶
紙蠶生遍修巢燕立危但催人老去羞作送春詩¶
　　　遊長干畱寄聰公¶
僧去尋芳草客來看落花就齋盤乞米借水鼎翦茶日¶
炙春無色風吹天有沙欲囘成再住此意問林鴉¶
　　　慈母磯¶
莫嫌舟逆上子細得看山衆草名難識孤花影自閑避¶
<pb:KR4h0167_WYG_027-39a>¶
人鷹翅響經雨石文斑夜乆江風冷神仙定往還¶
　　　寄别顔伯竒¶
情深袂怕分豈不欲辭君轉柁方乗曉思山巳隔雲菊¶
當前路見鴈在半江聞把盞秋纔好遙憐白鷺羣¶
　　　送宋謙父之清江因簡希亮¶
吟詩夕陽裏相送上瀟灘前路逢梅處同誰倚櫂看歲¶
窮風力緊江闊鴈聲寒持此呈蘇李人生識面難¶
　　　高郵送紫芝¶
<pb:KR4h0167_WYG_027-39b>¶
重逢又重别把盞更悽然明日帆開岸平湖水接天好¶
詩應自作狂夢與誰圓我欲來相趁揚州且住船¶
　　　李景文移居¶
能詩畱幕府借宅近南湖吏去少公事客來多釣徒雪¶
為今夜雨梅發去年株我爾同州住相過路不迂¶
　　　元日¶
厯以寅為正風從艮位來桃符當壁寫竹户趁鐘開宿¶
雨滋初茁長年老不材滿庭青柏葉惆悵獨持杯¶
<pb:KR4h0167_WYG_027-40a>¶
　　　送胡道士歸康廬¶
避世懐孤往為庵近五巒出無人作伴歸有鶴相看老¶
石苔衣淨深山瀑布寒自言猶養母應未得燒丹¶
　　　豫章别紫芝¶
吟苦事俱廢拙深貧未除年來如旅燕秋至即移居古¶
道行黄葉空囊貯素書一生江海恨惟子最知余¶
　　　送郭道士之江州¶
看盡山南景忽思山北遊屐過雲亦動琴罷月空畱世¶
<pb:KR4h0167_WYG_027-40b>¶
上無非熱林閒一似秋雖然乍相識别去也能愁¶
　　　彭蠡阻風寄城中故人¶
欲行行末得累日滯孤舟月照山皆近風吹水倒流地¶
名人不識秋景客相愁憶爾惟成夢遙知獨倚樓¶
　　　畱歸¶
蕭條十日餘畱滯别人居借史抄陳作黏碑學草書煙¶
青數邨晚月落一潭虚吾自疑秋色那堪樹木疎¶
　　　再送盛君之昇州¶
<pb:KR4h0167_WYG_027-41a>¶
君與余皆嬾余如君更貧今年再同夏兩鬢獨非春去¶
櫂孤山浪征衫西府塵似文仍用武為算立功人¶
　　　贈沈莊可¶
卷上芳名舊所知見君還恨識君遲數莖短髮黏霜白¶
一葉扁舟觸浪危問遍菊名因作譜畫將蘭本要求詩¶
向南郡邑多經過楚士能狂更有誰¶
　　　送徐和卿之上饒¶
江樹雜丹青江寒少得晴亦知君去路多是水為程銜¶
<pb:KR4h0167_WYG_027-41b>¶
位猶書岳遊從半作卿如逢二泉子應説野人名¶
　　　山行¶
偶作山行只杖藜歸逢寒日下山時與僧並坐倚紅樹¶
忽有鶴來棲樹枝¶
　　　送人歸南康¶
吾來方與廬山别爾去廬山是故鄉前日住山渾不覺¶
如今山逺卻思量¶
　　　舒州歲暮¶
<pb:KR4h0167_WYG_027-42a>¶
窮冬日日愛天晴古寺門開絶送迎野鶴忽來橋上立¶
山僧獨向水邊行過寒梅樹白全少入臘草芽青漸生¶
又是舒州一年了怕看新厯動鄉情¶
　　　廣教寺(即二喬/故宅)¶
英雄居處終竒特幾度欲來今始能騎省文高存古篆¶
喬公樹朽長寒藤清流併遶分三㵎翠竹相依住數僧¶
沙鳥詎知千載恨日斜飛下立漁罾¶
　　　漢東羣齋夕坐¶
<pb:KR4h0167_WYG_027-42b>¶
廬山解夏洪山去自到山邊葉巳飄鴻鴈影多憐塞近¶
交朋書少覺身遙屢遊騎慣將軍馬不飲還封道士瓢¶
心憶清吟更岑寂玉京誰與話寒宵¶
　　　晝夜¶
出門無所往獨自坐胡牀雨濯殘梅盡風吹百草長近¶
邊人喜戰偶病客傳方不奈春愁密思君對酒觴¶
　　檜庭吟藳¶
　葛起耕字君顧丹陽人生平事迹罕著陳起選其詩¶
<pb:KR4h0167_WYG_027-43a>¶
　入江湖集江湖集所選俱一時文士故事迹傳世者¶
　絶少今觀起耕檜庭吟藳如春懐云牛角横書孤壯¶
　志鹿門采藥誤幽期次劉野泉韻云歲月奔輪如走¶
　坂功名求劒記行舟要是負才淪落以詩自鳴者然¶
　而其詩傳其人亦傳東坡所謂有詩可不朽也¶
　　　秋夜¶
遲月上深夜新蟾不終夕何如月圓時通宵照無極¶
　　　春懷¶
<pb:KR4h0167_WYG_027-43b>¶
過了花朝日漸遲相將又是禁煙時寒畱柳葉凄迷處¶
春在棃花寂寞枝牛角横書孤壯志鹿門采藥誤幽期¶
自憐白髮成何事説與啼鶯未必知¶
　　　姑蘇懷古¶
闔閭城下水連天故國凄凉思惘然隄柳數行垂舞帶¶
砌苔幾疊暈歌鈿了無麋鹿遊臺下祇有鳬鷖戲水邊¶
往事如今銷歇盡㫁霞殘照鎖寒煙¶
　　　暮春雜興¶
<pb:KR4h0167_WYG_027-44a>¶
畫欄目㫁楚雲西芳草連天客思迷家在江南煙雨裏¶
落花時節杜鵑啼¶
紫椹纍纍綴碧桑林塘雨過緑生香荆扉晝掩蒼苔寂¶
畱得芸籤伴日長¶
閉門花落又春深白紵歌殘對晚斟惆悵年來心緒惡¶
一庭煙草緑沈沈¶
蘭杜初芳湘水春鷓鴣啼處草如茵雙魚不寄蘅臯信¶
空有燈花入夢頻¶
<pb:KR4h0167_WYG_027-44b>¶
燕子聲中日正長讀殘書卷亂堆牀夢囘卻愛西窗寂¶
閑看松花帶夕陽¶
　　　雨中夢故山¶
㝠㝠細雨濕江城掩映書窗翳復明倦客一杯愁頓減¶
故鄉千里夢初成金華洞口羊驚起石佛山頭鹿伴行¶
(石佛故/里山名)何日東歸溪上路一犂春緑帶雲耕¶
　　　和蘆洲劉子泉秋懷¶
雨送秋歸鴈帶霜凝情無處寄詩狂一庭莎草蛬吟老¶
<pb:KR4h0167_WYG_027-45a>¶
萬里梅花鶴夢長徳誼可踰鍾鼎貴聖賢不死簡編香¶
邇來世道添悲哽不但摧車是太行¶
　　　贈燕¶
鎮日雙棲向畫梁有時飛去為誰忙得泥趁煖添芹壘¶
掠水因風貼柳塘語重喚囘芳草夢舞輕時罥落花香¶
五陵年少傷春恨書繫紅絲擬寄將¶
　　　次子泉韻¶
一聲鶗鴂又春休風簸榆錢滿地流燕子不知花落盡¶
<pb:KR4h0167_WYG_027-45b>¶
等閑飛過柳邊樓¶
月轉庭花玉一闌寶釵不卸待郎看丁香擬結相思夢¶
無奈東風作社寒¶
　　　東歸¶
遊倦歸來似長卿敝廬事事費經營埽除塵土虚堂潔¶
拂拭窗櫺舊紙明徑菊巳荒惟草長井花少汲覺苔生¶
寒衣未辦西風急不奈鄰家機杼鳴¶
　　　秋寓都城次趙君瑞韻¶
<pb:KR4h0167_WYG_027-46a>¶
催破橙香薦蠏黄快斟新酒潤詩腸鴈拕暝色横秋水¶
鴉帶寒聲噪夕陽萬事莫如花下醉百年渾似夢中狂¶
登高休負湖山約約買扁舟載艷妝¶
　　　次劉野泉韻¶
自笑生隨鴈影浮幾經楚尾與呉頭塞樓角送闗山月¶
湘驛砧敲嶽麓秋歲月奔輪如走坂功名求劒記行舟¶
即今安得如澠酒與汝同澆萬古愁¶
　　　安分¶
<pb:KR4h0167_WYG_027-46b>¶
凄煙澹靄鎖林扉又是秋光欲暮時蘋葉江湖風翦翦¶
桂花庭院雨絲絲世情冷暖杯中酒人事輸贏局上棊¶
安分得閑閑最好不須身外强尋思¶
　　　小隠¶
小隠山林習巳成市朝聲利讓渠爭是非每向静中見¶
悔吝多從動處生且約蒼官陪竹友共邀歡伯訪梅兄¶
歲寒心事期相守一瞬榮枯任變更¶
　　　秋夜¶
<pb:KR4h0167_WYG_027-47a>¶
城笳吹下暮雲邊螢照書帷夜未眠遊子不堪征袖薄¶
西風嬾誦𢷬衣篇¶
　　　樓上¶
樓上何人奏玉簫數聲和月伴春宵㫁腸喚起江南夢¶
愁絶寒梅酒半銷¶
　　　記夢¶
綺寮縹緲敞虚明鵠峙鸞停䕶碧城珠蕊一枝春共&KR0888;¶
玉環雙佩月同瑩曾題洛賦緘新意卻拊湘絃寄逺情¶
<pb:KR4h0167_WYG_027-47b>¶
十二闌干風細細覺來依約記棊聲¶
　　沃州鴈山吟¶
　呂聲之字大亨新昌人博學篤行有聲慶元間與其¶
　師陳傅良友蔡幼學同升太學壁間記名在陳下蔡¶
　上二公既貴聲之獨寥落不偶或戲之曰此所謂戹¶
　於陳蔡之間也乆之授宿松尉嘉定中恩授平陽丞¶
　時嚴秤提之令聲之上不廢法下不病民民甚便焉¶
　終昭信軍節度推官有沃州鴈山吟百篇邑人至小¶
<pb:KR4h0167_WYG_027-48a>¶
　胥皆能誦之水心葉適為之序當時徐應宏稱其詩¶
　自出一家機軸與文學政事相表裏仲弟冲之亦有¶
　名於時¶
　　　賀太常黄少卿¶
自從朝奏一封還便整歸裝問故山賸得清名千載重¶
何妨晚節十年閑慣尋夜雪逵溪路卻謝春風漢殿班¶
國史舊編加簡討春秋直筆任詩删¶
　　　題南嵓寺¶
<pb:KR4h0167_WYG_027-48b>¶
誰把長竿釣巨魚至今蹲石倚空虛蜂房愛向山崖結¶
鳥跡疑從海島居入座翠嵐生晝寂夾川紅樹照春餘¶
任公此去三千載為看芳碑一慨吁¶
　　　開禧丁卯重過龍門有懐方丈老子¶
翠屋交空結夏隂征鞍亭午喜登臨披開草棘千叢路¶
洗出冰壺一片心禪老還尋江浙去詩家誰作楚梁吟¶
須知珠玉元無種不惜西風惠我音¶
　　　謝張漕薦剡¶
<pb:KR4h0167_WYG_027-49a>¶
誰人洗甲挽天河玉宇無塵海不波漢使褰帷將命出¶
淮民挾纊被恩多流離豈但身安集凋瘵親曾手拊摩¶
惠利纔施催召亟其如席未及溫何¶
　　　寄太湖黄縣尉¶
立頃譚餘袂輒分乖離數數異朋羣君如天掲行空日¶
我亦風吹過嶺雲不許范張同飯黍空慙李杜共論文¶
睽違動涉經年裏棊壘詩壇要策勲¶
　　　與丁撫幹¶
<pb:KR4h0167_WYG_027-49b>¶
兩年淝水喜相逢託契門牆今巳重士有禰衡心肯薦¶
侯如雍齒首先封更看謀畧稱籌幄㑹見精神坐折衝¶
敗走苻堅兵百萬圍棊别墅意從容¶
　　　舒城道中¶
還轅天作十分晴瀉出秋光一派清走筆欲題人到跡¶
揚鞭不住馬嘶聲頃禾晩熟黄雲色籬菊朝含白露英¶
得似淵明便歸去候門童稚出歡迎¶
　　　九日登資福山呈胡宣教¶
<pb:KR4h0167_WYG_027-50a>¶
飛屐來登最上峯千山擁翠景無窮遙看雲影參差外¶
静聽泉聲㫁續中今日黄花重九約何時青眼一尊同¶
好天風月閑相寄蚤晩南來有過鴻¶
　　　遊石城山¶
祇因尋勝到林泉四抱迴峯萬景連僧過不知山隠寺¶
客來方見洞開天浮圖照水光相映古木依崖影倒懸¶
風露了非人世界濯纓秋後玉壺天¶
　　　西寺畱題¶
<pb:KR4h0167_WYG_027-50b>¶
白石孤雲自在閑紅塵一事不相闗寺遮翠靄青羅外¶
人到落花流水間欲取錦囊收勝槩慚無玉帶鎮名山¶
白蓮喜結當年社未厭朝來暮便還¶
　　　題龍翔觀¶
曾到龍翔不記年兩峯巍壓水中天潮生潮落青蕪外¶
人去人來白鷺邊四接逺遊僧萬笠重新舊觀屋千椽¶
東南送目秋無際隔岸人家問釣船¶
　　　和黄教授山堂招飲¶
<pb:KR4h0167_WYG_027-51a>¶
鼎彞事業未渠休鷗鷺尋盟暫與儔路入芝巖眞絶境¶
客延蓬島盡名流不辭一洗陶巾醉更擬雙飛謝屐遊¶
誰賞洪都高閣句落霞孤鶩唱漁舟¶
　　　和王子寛韻¶
緑䕃千重竹清流一帶溪子眞耕谷口楊震講闗西手¶
摘星辰近名登泰華齊古來公相業誰不起鉏犂¶
　　　春郊¶
勝日遊郊外嵐光入眼新桃花開萬樹又是一年人¶
<pb:KR4h0167_WYG_027-51b>¶
　　　山行¶
山花雨後紅野草風前緑浩歌歸去來不辱在知足¶
　　　桃花¶
擁蓋難遮萬臉紅爛然雲錦直連空更看雨過新妝洗¶
百媚都含一笑中¶
　　　紫霄亭¶
半空煙雨有無間碧玉屏開四面山我欲紫霄亭上望¶
吹笙人去幾時還¶
<pb:KR4h0167_WYG_027-52a>¶
　　　括蒼山行¶
微風吹雨濕闌干薄霧籠晴帶淺寒一樹紅梅牆外發¶
誰家美麗倩人看¶
　　　丹丘道中¶
夜宿溪頭十里邨數星漁火照籬門鴈山峭絶經行處¶
猶帶煙霞入夢魂¶
　　　縉雲道中¶
縉雲通道入皇都花滿京城水滿湖借問今來丞相府¶
<pb:KR4h0167_WYG_027-52b>¶
後園人有醉歌呼¶
　¶
　¶
　¶
　¶
　¶
　¶
　宋百家詩存卷二十七¶
