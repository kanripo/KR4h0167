# -*- mode: mandoku-view; -*-
#+TITLE: 宋百家詩存
#+DATE: 2015-08-25 00:44:00.533588
#+PROPERTY: ID KR4h0167
#+PROPERTY: BASEEDITION WYG    
#+PROPERTY: JUAN 原序
<pb:KR4h0167_WYG_000-1a>¶
宋百家詩存原序¶
譚詩者大都侈口三唐間有旁獵兩宋僅舉一二選夲¶
輙自為宋人之詩在是縦或好事者廣購遺僻嚢鑠籖¶
牙宻置書櫝終年不一展巻且秘不示人扵是宋人之¶
詩雖傳世尚多勢必日晦日亾漸就淪滅而莫可考余¶
髙祖宗伯峩雪先生當眀季值史舘諸書偹具曽纂宋¶
人集欲彚選行世不果書遂散佚秀水司農倦圃先生¶
余宗大父行也亦嘗裒集宋詩遍采山經地志得一二¶
<pb:KR4h0167_WYG_000-1b>¶
首即彚鈔不下二千餘家未及梓今亦散佚畧盡夫以¶
先宗伯及司農之宏攬博綜方為両宋詩人表幽發潛¶
乃猶終歸散佚未竟厥緒余何人斯輙欲掇拾殘編謬¶
加甄録将謂古人得我而傳抑我附古人以傳耶良自¶
誣矣頋余束髪時即好聲韵之學津津乎殆三十年竊¶
考唐人詩集則¶
欽定全唐詩至精至偹元則秀埜頋氏之選明則朱竹¶
垞輩先後摭輯亦云盛矣獨有宋一代之詩諸選夲所¶
<pb:KR4h0167_WYG_000-2a>¶
采寥寥并不獲嫓美元明豈見聞儉陋亦侈口三唐者¶
附頬逐響莫為両宋一揭塵翳也且宋人何嘗不學唐¶
騎省學元和廬陵學昌黎宛邱學香山和靖學韋孟陳¶
黄為西江宗祖亦學少陵四靈為江湖領袖亦學姚賈¶
特風㑹漸移同一門户塗徑自别外此標新立異不知¶
凡幾若任其散佚勿為蒐輯以傳非風雅遺憾乎嵗庚¶
申余園居多暇敢承先志選刻両宋詩人遺集以廣諸¶
選夲所未及適同里友人陳希馮雅有書癖藏夲甚夥¶
<pb:KR4h0167_WYG_000-2b>¶
倒箧畀余余復馳書四方朋好曲折羅致一時薈萃因¶
加决擇次第分編刻既竣題曰宋百家詩存盖取存什¶
一於千百之意并以竟我先人未竟之事雖然作詩難¶
傳詩亦難宋史藝文志所載别集類不知作名者十六¶
人即石湖文集亦書巻亾其流傳乃别集與大全集耳¶
然則両宋詩人之聲銷跡滅自揭陽靈仙湓江等集而¶
外又何可指数余之是選敢謂蒐輯遺僻足補三百餘¶
年間風雅之未偹哉倘博識者以挂漏譏焉余又奚辭¶
<pb:KR4h0167_WYG_000-3a>¶
乾隆六年嵗次辛酉三月既望曺庭棟書於二六書堂¶
#+PROPERTY: JUAN 提要
<pb:KR4h0167_WYG_000-4a>¶
欽定四庫全書　　　　　集部八¶
　宋百家詩存　　　　　　總集類¶
　　提要¶
　　　　(臣/)等謹案宋百家詩存四十巻¶
　　　國朝曹庭棟編庭棟有易準等書已著録初潘¶
　　　　訒叔有宋元詩陳言揚有宋十五家詩皆不¶
　　　　甚行吳之振宋詩鈔雖盛行於世而闕畧尚¶
　　　　多且刋刻未竟往往有録無書庭棟因搜采¶
<pb:KR4h0167_WYG_000-4b>¶
　　　　逸佚續為是編所錄凡一百家皆有本集傳¶
　　　　世者始於魏野東觀集終於僧斯植採芝集¶
　　　　賀鑄本北宋末人而升以弁首置於魏野之¶
　　　　前自云少時所最愛然選六朝詩陶謝不先¶
　　　　於潘陸選唐詩李杜不先於沈宋以甲乙而¶
　　　　移時代此庭棟之創例古所無也其中如穆¶
　　　　修以古文著傅察以忠節傳林亦之陳淵以¶
　　　　道學顯於詩家皆非當行許樂張至龍施樞¶
<pb:KR4h0167_WYG_000-5a>¶
　　　　諸人載於江湖小集者王士禎居易錄詆為¶
　　　　槩無足取庭棟取盈巻帙務足百家亦不免¶
　　　　有所牽就然宋人遺集徐乾學傳是樓二十¶
　　　　八家之本朱彛尊曝書亭五十家之本皆未¶
　　　　刋刻輾轉傳抄恐或散佚其餘専集行世者¶
　　　　又各自為帙未能滙合於一庭棟裒輯成編¶
　　　　各存崖畧雖非宋詩之大全要亦不可謂之¶
　　　　無功矣乾隆四十四年五月恭校上¶
<pb:KR4h0167_WYG_000-5b>¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
#+PROPERTY: JUAN 例言
<pb:KR4h0167_WYG_000-6a>¶
　　例言¶
一宋人各家詩分選彚刻宋時巳有之如呂居仁江西¶
　詩𣲖二十五家陳思名賢小集六十四家原夲惜不¶
　可得家石倉十二代詩選采宋代百數十家有僅得¶
　五六首者存詩至少潘訒叔宋元詩呉孟舉宋詩鈔¶
　陳言揚十五家詩雖所采互見存詩較多兹依分選¶
　例各仍其集名潘呉及陳巳采者不複入選僅得十¶
　首以下者亦不附入¶
<pb:KR4h0167_WYG_000-6b>¶
一是編俱采僻集若近時坊刻已有専集行世者雖未¶
　經前人選輯好古之士自能别出手眼兹限巻帙不¶
　偹載¶
一潘訒叔選夲乃未成之書故其原序云有目列姓氏¶
　而無其詩者呉孟舉詩鈔計選百家亦失鐫十餘家¶
　兹就潘呉巳采未刻者亦収入数種¶
一顧俠君元詩選以宋遺老編入甲集如熊禾劉辰翁¶
　牟巘黄公紹方□諸公俱列於元詩之首数家世罕¶
<pb:KR4h0167_WYG_000-7a>¶
　行夲附元詩中亦可藉以流傳兹不復采¶
一宋人詩散見選夲及山經地志不下二千餘家兹就¶
　成集者入選仍呉選之数凖以百家此外僻集尚多¶
　俟續選問世¶
一每集編次有分古今體者有不分體者悉依原夲次¶
　序隨選隨録不更另為編定¶
一所購鈔夲居多魯魚亥豕譌舛尤甚頼余友陸蓼九¶
　相助校讎其中尚有誤字無可釐正者姑仍其舊未¶
<pb:KR4h0167_WYG_000-7b>¶
　敢臆見改易¶
一毎集冠以小傳竊倣知人論世之意但有事蹟罕著¶
　或散見他書殊費稽考余性褊急速於完書以一人¶
　心力成之終恐見聞未廣捃摭或漏所望同志教以¶
　不逮¶
一小傳内引用夲人詩句特取證明事蹟不論詩之佳¶
　否故全篇有不選入集者其佳者仍選也至詩内閒¶
　有小註各就原夲存之無所増損¶
<pb:KR4h0167_WYG_000-8a>¶
一各家詩以時代先後為次此大槩體例也余少時最¶
　愛賀方回詩手鈔一編時時雒誦兹彚刻宋集因取¶
　慶湖集為百家之冠從所好也¶
