# -*- mode: mandoku-view; -*-
#+TITLE: 宋百家詩存
#+DATE: 2015-08-25 00:44:00.637457
#+PROPERTY: ID KR4h0167
#+PROPERTY: BASEEDITION WYG    
#+PROPERTY: JUAN 卷四
<pb:KR4h0167_WYG_004-1a>¶
欽定四庫全書¶
　宋百家詩存巻四¶
　　　　　　　　　　　　　嘉善曹庭棟編¶
　　伐檀集¶
　黄庶字亞父號青社分寧人少嗜學有大志慶厯二¶
　年時年二十五以詩賦登進士厯佐一府三州皆為¶
　從事踰十年郡之政巨細無不與大抵止於簿書訟¶
　獄而已生平抱負竒偉卒未一展皇祐五年自編所¶
<pb:KR4h0167_WYG_004-1b>¶
　作詩文二巻題曰伐檀蓋取素餐之義以自識愧云¶
　子三大臨庭堅叔達¶
　　　偶書¶
此心為地把書耕若問生涯指六經欲語世人真富貴¶
胸中珠玉又無形¶
　　　遣懷¶
六載紅蓮客差池又一年無人和白雪有意補青天肝¶
膽論興廢詩書謁聖賢尊中古日月窮達付陶甄¶
<pb:KR4h0167_WYG_004-2a>¶
　　　山居獨酌¶
山寒未放春消息獨把單醪慰寂寥書對聖賢為客主¶
竹兼風雨似咸韶醉鄉城郭燈前到愁賊戎矛盞底銷¶
野菜溪魚隨分有不堪回首叫簞瓢¶
　　　贈山寺僧¶
慵飽浮圖世共憎蓬蒿師獨養牛耕田驅白石年常過¶
林印青薪歳旋生竹似子孫憐筍茁樹添松柏補風聲¶
眉頭怪得春來喜雨起蔬苗粒粒成¶
<pb:KR4h0167_WYG_004-2b>¶
　　　寄子䝉授常寧令¶
疎率君堪愛無心宦又高身思眠白屋人勉著青袍(去/冬)¶
(調官京師於銓吏不得意/欲致其官而歸予止之)號隱疑名福(前為寜鄉慰/自號吏隠)貪¶
歸似姓陶常寧邑雖小應合得牛刀¶
　　　山水卧屏¶
林泉生長厭應難更寫方屏幾曲閒仕宦東西苦無定¶
此心長似宿家山¶
　　和劉卿材十詠¶
<pb:KR4h0167_WYG_004-3a>¶
　　　耕者¶
四海兵今息耕夫未得知黄粱不敢喫盌尚半蒿藜¶
　　　牧豎¶
逐處随青草生來不識愁旱田乾欲死拍手也須謳¶
　　　紅樹¶
幾樹濃於茜斜陽景最幽忽因風雨盡全減十分秋¶
　　　野廟¶
中國浮圖盛祈禳漸不過吾民非獨困山鬼恨尤多¶
<pb:KR4h0167_WYG_004-3b>¶
　　　堠子¶
一堠居市廛百堠居林莽土木若有情山中亦惆悵¶
　　　水鴨¶
憶在山中日溪邊把釣鉤相逢恐驚起招手却回舟¶
　　　溪聲¶
至音不可收今人滯形器欲知古樂心山中此聲是¶
　　　草市¶
衝市柴魚集應山雞犬號問知人苦樂米價不多高¶
<pb:KR4h0167_WYG_004-4a>¶
　　　龍潭¶
寂寞真龍去雩壇血不乾世情多冷煖對此鼻辛酸¶
　　　溪橋¶
憶得别離日鄉橋栁脚斜讀君詩一轉全似到吾家¶
　　　酒¶
千載醇醲意長隨麴蘗新解將今日月轉入古乾坤(協/韻)¶
悶至勝良藥愁來敵故人幾杯聊酩酊五斗趣還均¶
　　　登鄭氏閣¶
<pb:KR4h0167_WYG_004-4b>¶
林泉無價自由身韁鎻登臨趣未真望處好山俱得力¶
夜應明月不孤人任從心外煩於蟻長對尊中别有春¶
當日若知風物勝定移雞犬過江濱(前山皆秀可愛予家/亭閣不能見故云)¶
　　　探春¶
雪裏猶能醉落梅好營杯具待春來東風便試新刀尺¶
萬葉千花一手裁¶
　　　題東寺柱¶
竹風松月牢於鎻闗閉人心物外情燕雀聞經俱巳慣¶
<pb:KR4h0167_WYG_004-5a>¶
歸來不怕讀書聲¶
　　　教繩權學書偶成¶
文字有緣曽弄墨(楚俗子生周一年其口陳食飲硯墨/金帛之具從兒戲弄聚家人觀以為)¶
(樂繩時/先弄墨)見來官小免咨嗟喜將筆硯傳生計不失詩書¶
作世家字識姓名能指㸃寫因棃栗不傾斜著鞭莫落¶
時人後三十塵埃監汝爺¶
　　　和公美季㸃書事¶
知君行縣樂經見飽朝昏禾黍富年户牛羊落日村趁¶
<pb:KR4h0167_WYG_004-5b>¶
雲看華沒衝雨渡涇渾頗得詩家助聊應慰旅魂¶
　　　送石都官赴闕¶
為郎四十者堂有二親稀止仰官為養行應淚在衣白¶
雲偏佇立黄犬好頻歸去有山公啓天心正似飢¶
　　　席上送韋中舍歸襄陽¶
如君七十少棃栗有堅牙琴杖新行李雲泉舊世家愛¶
求栽樹法拂拭釣魚車獨美今歸去青衫脱有涯¶
　　　和陪丞相聽蜀僧琴¶
<pb:KR4h0167_WYG_004-6a>¶
小園豈是春來晩四月花飛入酒杯都為主人尤好事¶
風光留住不教回¶
　　　次韻和雪霽遊西湖¶
雪為遊人意元朝變物華醉鄉銀作界詩客玉為家魚¶
影紋冰縠禽蹤篆霰沙餘英恐銷盡目斷夕陽霞¶
　　　次韻居正暮春感事¶
物報春光去已深殘紅滿地緑成陰晩花更好吟詩惜¶
餘景應須載酒尋歡意莫教時節挫窮愁自倚歳寒禁¶
<pb:KR4h0167_WYG_004-6b>¶
亭園況是登臨勝何必流年動素心¶
　　　次韻元伯西軒桃李¶
李白桃紅氣味奢蚤須分付醉吟家春風春雨難期信¶
便是無言做落花¶
　　　望春偶書¶
信馬尋春上古原天工一幅繡平川花應笑我將詩句¶
便當遊人費萬錢¶
　　　次韻居正四月牡丹(時飲過客於/丞相後園)¶
<pb:KR4h0167_WYG_004-7a>¶
四月殘紅日日稀平陽園檻正芳菲春知東館酣賓客¶
應是陽和未放歸¶
　　　和元伯走馬看牡丹¶
城中走馬趁殘春詩别餘花句句新何似園家不吟醉¶
姚黄魏紫屬遊人¶
　　　次韻子儀初夏偶作¶
醉紅方寂寞吟緑又裝成急雨荷宜聽清風簟可迎燕¶
忙諳物態花盡見時情獨有無言意不知枯與榮¶
<pb:KR4h0167_WYG_004-7b>¶
　　　陪丞相遊石子澗¶
賓吏親攜澗底行潺湲風遞似相迎只應山鬼知公意¶
乞雨新添瀑布聲(時久晴/新得雨)¶
　　　次韻和真長四季牧童(許昌/)¶
怯雨宜晴不識愁去隨青草牧春牛無人古路歌兼笑¶
歸去山花挿滿頭¶
曉牧侵星大暑天晝尋芳樹緑陰眠惜牛不使衝殘日¶
歸帶黄昏飲小川¶
<pb:KR4h0167_WYG_004-8a>¶
角穿黄穗手横笳秋到人間有鬢華落日西風歸去路¶
枯桑黄葉兩三家¶
枯笛手持無律吕清風曲調逐時新數竿冬日渾無價¶
暖靠牛眠不教人¶
　　　次韻元伯曉出白門¶
山形雲染萃屏曲溪色練鋪銀漢東樓臺一軸古今本¶
行者往來圖畫中¶
　　　栽竹¶
<pb:KR4h0167_WYG_004-8b>¶
小檻栽培得此君緑陰疎韻似相親從來風月為三友¶
吟社新添客一人¶
　　　登鄆州谿堂(古鄆州有谿堂與州偕廢其地去/今治所十五里好事者跡其名為)¶
　　　　(之韓公詩/石存焉)¶
仁智模來物狀親登臨宜入古圖身慣看韓老詩中景¶
樹色泉聲似故人¶
　　　輦下㑹里人子蒙飲¶
秋風吹客衣歸思入夢寐相逢在千里一飲勝百醉果¶
<pb:KR4h0167_WYG_004-9a>¶
脯隨分列不減到家味平生金石心顛倒獨莫弃何時¶
不搔首共話醫國計恨未得杞梓欲把斤斧試塵埃鞵¶
履穿各走車馬地唯兹栖栖懷酒椀可以慰¶
　　　探春¶
春色若有價黄金量山丘幾擬把酒吟浪欲開口酬今¶
朝庭栁枝拗折絲巳柔東風弄五色漸落草木稠我營¶
賞春資甕盎蟻巳浮山川天開畫祗擬酩酊遊¶
　　和白雲菴七首¶
<pb:KR4h0167_WYG_004-9b>¶
　　　白雲菴¶
白雲無種滿地生有時出山為雨露老僧惆悵望雲歸¶
盡日菴前自來去¶
　　　清風軒¶
老僧拂榻人不知獨與清風事來去朝昬宴坐向軒中¶
此身便是清風主¶
　　　宴坐臺¶
老僧坐見萬物空往往終日居此臺破衣兀坐若枯木¶
<pb:KR4h0167_WYG_004-10a>¶
山鳥不怕行莓苔¶
　　　醒石¶
老僧拂拭待遊者雲骨一片莓苔青塵埃萬事心若醉¶
到此不覺令人醒¶
　　　磬石¶
古樂破散鄭衞起走入萬物不可名山中惆悵莫能到¶
疑是舜時韶一聲¶
　　　明月臺¶
<pb:KR4h0167_WYG_004-10b>¶
老僧山中嫌月窄夜夜獨上高高臺四邊不肎著閑樹¶
故要滿坐清光來¶
　　　白石澗¶
林間旋疊石為路日日自汲澗底泉老僧意趣似童子¶
洗手濯足聽潺湲¶
　　　登扶風王宗元山亭¶
雲收南山頭太白青崔嵬我有泉石夢坐對懷抱開小¶
池數斛水涉鳥來毰毸遺翎與行跡縱横在蒼苔憶得¶
<pb:KR4h0167_WYG_004-11a>¶
釣磯上到家如一迴蔬畦參差緑采掇助酒杯痛飲不¶
能去遶行猶徘徊主人林巖癖笑傲蒼煙堆心憂百里¶
病良田正黄埃欲知主人喜雨抱山脚來(圖經云太白/之半有横雲)¶
(如瀑布則澍雨常以為候故語曰南山瀑/布非朝即暮時久旱始得雨以為喜故云)¶
　　　遊石甕寺¶
飛泉自有迎客意聲到山前入人耳泉聲引行不知疲¶
石路磽确折屐齒長安睫滿車馬塵林巖夜夜來夢寐¶
雲煙郊原鋪古圖心眼開快明如洗渭流屈曲成大篆¶
<pb:KR4h0167_WYG_004-11b>¶
書破野色為緑紙丘墟沈吟古興廢秋風正入紅樹起¶
折碑斷垣卧荆棘意思紛亂不可理窮幽更下蒼崖根¶
把酒坐聽潺湲醉山花似欲勸苦飲時散清香入人鼻¶
奔走恨不身長遊喜寫姓名藏薜茘¶
　　　送黄景微西遊(晞/)¶
先生古肝脾久恨不得識唯聞公卿家要作門下客千¶
載卞和淚爭磨薦書墨姓名落四海履雜車馬跡塵埃¶
十年衣幾度改顏色紛紛九衢中拭眼見珪璧敝褐理¶
<pb:KR4h0167_WYG_004-12a>¶
衆人胸肺無丈尺從來飢渴心既見轉不釋斗酒聽語¶
論今古吐白黒秋入汴栁枝買馬欲西適敵方豺狼驕¶
似漢子弟國予知弱諸侯必得主父策¶
　　　登見山樓¶
太守終南為客主出入厭倦馬與車與山朝夕欲還徃¶
作樓近在室一隅主人去久山寂寞正值青帝催焦枯¶
我拘簿書甚杻械擺脱步上提酒壺郊原猶未見春色¶
似據水墨長安圖也知好景天更惜高峯常是雲糢糊¶
<pb:KR4h0167_WYG_004-12b>¶
安得風伯持大篲掃灑百里如屏鋪顯昧萬狀古詩國¶
收拾可秃千毫書我來願作風雅户醉倒坐待明月扶¶
去家若有巖下夢免復夜夜尋歸途¶
　　　和題竹軒¶
小軒移得清風枝知君公退來㤀機山禽自識主人慣¶
客到有時驚不飛¶
　　　宿趙屯¶
蘆花一股水弭楫日已暮山閒聞雞犬無人見煙樹行¶
<pb:KR4h0167_WYG_004-13a>¶
逐羊豕跡始識石市路菱芡與魚蟹居人足來去漁家¶
無鄉縣滿船載椎乳鞭笞公私急醉眠聽秋雨¶
　　　宿采石(李謫仙/舊墓)¶
秋風宿蒹葭花落若霜雪江山古興廢荆棘壘出沒水¶
收鳧鴈聲夜靜寒籟發漁舟自來去笑語載明月詩形¶
動筆墨恨乏風雅骨謫仙為黄土冡平名突兀句編天¶
下口千載字不滅人間比興復泉底魂魄悦坐誦姑熟¶
語酌酒當棗栗醉夢若可見好句當須乞(謫仙有姑/熟十詠)¶
<pb:KR4h0167_WYG_004-13b>¶
　　　大孤山¶
彭蠡百里南國襟萬頃蒼煙挿孤岑不知天星何時落¶
春秋不書不可尋石怪木老鬼所附兹乃與水司浮沈¶
鳴䲭大藤樹下廟祭血不乾年世深軸艫千里不敢越¶
割牲灑酒來獻斟我行不忍隨人後許國肝膽神所歆¶
落帆夜宿白鳥岸睥睨百遶寒藤陰銀山大浪獨夫險¶
比干一片崔嵬心宦遊逺去父母國心病若有山水淫¶
江南畫工今誰在拂拭東絹傾千金¶
<pb:KR4h0167_WYG_004-14a>¶
　　　汴河¶
汴都峩峩在平地宋恃其徳為金湯先帝始初有深意¶
不使子孫生怠荒萬艘北來食京師汴水遂作東南吭¶
甲兵百萬以為命千里天下之腑腸人心愛惜此流水¶
不啻布帛與稻粱漢唐闗中數百年木牛可以腐太倉¶
舟檝利今百於古奈何益見府庫瘡天心正欲醫造化¶
人閒豈無針石良窟宂但去錢榖蠹此水何必求桑羊¶
　　　遊石池潭¶
<pb:KR4h0167_WYG_004-14b>¶
吾家溪潭動百尺坐見遊魚可倒指月明無風水不動¶
鉤絲鑑中出朱鯉乘閑具酒席草岸呼網一舉常百尾¶
鱠霜炙玉眠䲭夷樹挂落日醉不起幾年手板負青山¶
趁魚舷聲不入耳凉秋九月役吏事&KR0888;馬奔走黄葉裏¶
有酒不得好景飲訪古或問芻牧子指我石池十里近¶
蒼苔畏崖碧無底楚王北遊歎寂寞創竒造幽有遺址¶
(舞陽民傳楚襄王遊/此臨河以石為池)我來徘徊知是否廢興盡可付流¶
水髣髴故溪在吾目濯手潄齒有餘思開尊喜與風景¶
<pb:KR4h0167_WYG_004-15a>¶
遇蘆花入杯勸人醉漁翁有意助酒卮青竹盡日垂空¶
餌我疑溪靈靳異景不遣紅鱗滿人意人生天地未歸¶
客計較貴賤羞犬彘當須醉倒載月歸不信鄉夢留不¶
止¶
　　　家僮來持雙井芽數數飲之輒成詩以示同舍¶
我疑醇釀千古味寂寞散在山茶枝雙井名入天下耳¶
建溪春色無光輝吾鄉茶友若敵國糞土尺璧珍刀圭¶
嗟予奔走車馬跡塵埃荆棘生喉頤煮雲為腴不可見¶
<pb:KR4h0167_WYG_004-15b>¶
青泉緑樹應相嗤長鬚前日千里至百芽包裏林巖姿¶
開緘春風若滿手喜氣收拾人恐知江南陽和夜欲試¶
小齋獨與清風期石鼎泉甘火齊得混沌不死元氣肥¶
詩書坐對為客主一啜已見沆瀣醨通宵安穩睡物外¶
家夢欲遣不肎歸不信試來與君飲洗出正性還肝脾¶
　　　洛陽道中¶
秋風滿巾衣洛水行飲馬山川氣象老身若在古畫嵩¶
雲知客心峯色如埽灑荒草徧丘墟沈吟動舒瀉¶
<pb:KR4h0167_WYG_004-16a>¶
　　　竹軒¶
小軒與竹事還往庭下寂寂無客塵開書讀對聖賢語¶
一畝清風為主人¶
　　　賦聞角¶
角本金鼔儔獨主昬曉色日收雲氣黄月斜霜露白征¶
夫朝夕聞淚落甲鎧黒時平腐櫜鞬白首眼不識嚴城¶
重啓閉不廢角人職老農鼓腹聽安識天子徳¶
　　　賦小桐¶
<pb:KR4h0167_WYG_004-16b>¶
小桐纔幾尺氣壓百歳樗雨露意未飽風月韻已孤鳯¶
凰肎寂寞燕雀空踟蹰天地有和氣想為桐之腴我願¶
刳作琴獻上九重居坐使薫風還雖死骨不枯¶
　　　賦八月竹¶
我養一軒竹秋來成緑陰萬物有衰意獨懷霜雪心西¶
風嵇叔醉明月白公吟迴首看桃李何嘗費百金¶
　　　遊雲門山¶
南山州之屏四時改顏色日夕太守宴供帳減繒帛更¶
<pb:KR4h0167_WYG_004-17a>¶
求秉燭飲圖寫在四壁煙雲時藏埋景好疑愛惜我官¶
府中塵喜與山相識泉石未還往愧負苦逋責秋風復¶
杖屨持酒窮勝僻莓苔轉蒼崖郡國在几席廢興賦飛¶
鳥牛羊自朝夕風物摹大句才薄徒噤嘿唯作酩酊歸¶
山月吐半璧沈吟又慰喜三友添飲客(予於署居之南/作亭朝夕以與)¶
(風月往還名之曰三友其/南軒與山相值故云耳)¶
　　　攜家遊矮松¶
矮松名載四海耳百怪老筆不可傳左妻右兒醉樹下¶
<pb:KR4h0167_WYG_004-17b>¶
安得白首巢其巔¶
　　和栁子玉官舎十首¶
　　　心適堂¶
一屏一榻無俗塵左置枯琴右開易重門不閉誰往還¶
明月清風是相識¶
　　　思山齋¶
吳兒心著吳山深終南滿目不自慰有時蟬蜕書几邊¶
夢到五湖千里外(君吳人/)¶
<pb:KR4h0167_WYG_004-18a>¶
　　　小池¶
清泉數斛闗幽事坐見鏡中魚往來浮萍蝕盡秋月面¶
霜為一磨如匣開¶
　　　新泉¶
牆根新冽寒泉眼風廊一股來冷冷燈花夜半知我喜¶
恰是舊山穿石聲¶
　　　竹塢¶
筍隨人意疎處生清風如歸自來去雖然不與俗子期¶
<pb:KR4h0167_WYG_004-18b>¶
陰過鄰家亦銷暑¶
　　　土榻(一云榻前鼓吹蛙一部榻上古木吟風/雨客來相倚曲肱眠免令不解山公語)¶
牀前一尺二尺泉牀後三枝五枝樹眠閒圖似在家山¶
夢魂不使東南去¶
　　　怪石¶
山阿有人著薜茘庭下縛虎眠莓苔手摩心語知許事¶
曽見漢唐池館來(一云山鬼水怪著薜茘天祿辟邪眠/莓苔鉤簾坐對心語口曾見漢唐池)¶
(館/來)¶
<pb:KR4h0167_WYG_004-19a>¶
　　　茴香¶
鄰家爭插紅紫歸詩人獨行嗅芳草叢邊幽蠹更不凡¶
蝴蝶紛紛逐花老(茴香/多蠹)¶
　　　蜜蜂¶
秋成想見香租入菊露楓膠蜜幾脾日日山僮掃紅葉¶
蜂衙知是主人歸(君權酒卯/入申出)¶
　　　芭蕉¶
有底春風能好事解將刀尺翦青天知君新得草書法¶
<pb:KR4h0167_WYG_004-19b>¶
旋卷碧雲供小牋(君善/草書)¶
　　　答王甫判官示遊興慶池之作¶
東池十里近遭匝風物飽南山若户屏登臨四時好我¶
初來長安腳擬朝夕到纒綿簿書閒拘窘若囚盜一歲¶
無幾至荏苒成吏考夜夜千頃月只供釣魚老平生林¶
泉心深竒欲傾倒咫尺迺尚爾滿意寧可保君官苦近¶
市危坐若林槁偷閑呶呶中躍馬志歊暴登覽足意思¶
滿腹若瓌寶歸來成新詩使我愧懷抱¶
<pb:KR4h0167_WYG_004-20a>¶
　　　次韻和酬雷太簡見貽之什¶
生長詩與書不信世道難出處愧古人章句得一官舌¶
强不肯柔開口誰欣歡十年走塵土蹭蹬苦地寒紆朱¶
非良貴寧較厚與單古心自突兀胸中鬱萬端昔常玩¶
於水今乃知其瀾身世心已灰人事鼻可酸病卧得君¶
詩喜拭昏膜看意逺辭澹泊稠重欲相寛以言藥我病¶
吳鱸佐秦餐大句牽勉酬韻高語難安¶
　　　和象之雨後望少室山白雲¶
<pb:KR4h0167_WYG_004-20b>¶
塵埃奔趨插手版十年已賣山中閒相逢少室若交舊¶
白雲與我開容顔風驅煙氣去敝幕天覆碧玉無瑕瘢¶
我疑岳神宴天上埽灑伊洛為圖看又疑山鬼有寒税¶
纊絮萬疊輸陰官色如可餐無厭飽頗棃為甑炊琅玕¶
去去還觀不能巳一里迴首百據鞍長安許生以畫名¶
閒暇拂拭新素紈能求山高水深趣常恐造化在筆端¶
每觀雲泉得意處擬寫男女家其間今對異景慙首䑕¶
愚若犬彘編槽䦨君詩託我有深意明月一杯心往還¶
<pb:KR4h0167_WYG_004-21a>¶
　　　席上賦别南宫希元¶
十年眯車塵思歸入夢寐晨興見家山兩目如去翳故¶
人又過我相對有餘意當尊話舊遊強笑復吁欷君名¶
在鄉書捧檄不肯愧高堂去白髮有淚落鞭轡里人獻¶
吉夢四壁衆所義(希元應鄉書里人屢/獻夢長老以為吉祥)我喜先子言在¶
耳若龜筮(先子嘗云希元孝/而好學必不窮)人生老聚散酒薄滿莫避¶
相見意最長强飲不能醉¶
　　　皇祐五年三月乙巳齊大風海水暴上壽光千¶
<pb:KR4h0167_WYG_004-21b>¶
　　　　乘兩縣民數百家被其災而死者幾半丞相¶
　　　　平陽公以同年李君子儀往賑之以詩見寄¶
　　　　因而和酬¶
鹽民沒利家海隅奔走末業田園蕪天意似遣陽侯驅¶
卷水沃殺煎海爐怒濤百尺不及逋老幼十五其為魚¶
耕夫蠶婦來躊躇百金不易箔與鉏(齊人言蠶者/舉箔為數)我公¶
偃息哀其愚埋掩尸骼賙惸孤吾黨子儀馳赤駒口齎¶
公惠人人嘘日走百里嫌昳晡不飲不食顔色癯去時¶
<pb:KR4h0167_WYG_004-22a>¶
萬樹如束枯回首緑暗紅紫疎寄詩百言舉其麤我愧¶
安飽心如苴¶
　　　元伯示清水泊之什因和酬¶
十年不踏故溪上有時夢去千里遊每思魚行鑑中見¶
青衫手版如仇讎秋風鱸肥美無價莫怪張翰不可留¶
前日誦君清水吟胸中突起百尺愁兒牽女嬰走塵土¶
百年一半如葉投清風明月無界畔白首願作山中侯¶
君詩寫出漁者意老景一片在目眸清泉釣舟未入手¶
<pb:KR4h0167_WYG_004-22b>¶
聊可觀誦忘吾憂¶
　　　送劉孟卿遊天台鴈蕩二山¶
治源先生高七十山水病僻不可瘳竈無炊煙不顧計¶
窮幽極怪如仇讎有時清風明月對好景霹靂拔卻大¶
樹不迴頭四方泉石朝入耳杖屨百里夕巳投大笑箕¶
山不敢出走避軒冕豈自由天台鴈蕩潑上心暑焦毛¶
髮不肎留縈紆長淮下平席倒指計日觀怒濤君詩功¶
刻造化骨吳越氣象當先愁古今吟力未到處好句願¶
<pb:KR4h0167_WYG_004-23a>¶
備幽人收此行詩是圖畫二山筆歸日借我目一遊¶
　　　次韻和元伯南樓避暑遇雨之作¶
城頭歸烏喘塌翼夕陽䦨干手可炙長虹如篆報雨來¶
雲脚挿下千里赤南山端正太古屏飛㢘埽雲為潑墨¶
安得老筆描寫住白頭許生死堪憶(長安許生踰八十/以水墨名於時今)¶
(巳/死)¶
　　　和韻和子儀聞蟬¶
落日桂樹閒長我庭下陰園林動秋意高蟬忽微吟清¶
<pb:KR4h0167_WYG_004-23b>¶
風轉餘聲杳若下逺岑㣲物感時節鏗鍧吐商金古樂¶
久破碎兹蟲抱全音荒忽尚偃蹇激起壯士心願為秋¶
蟬操被之朱絲琴¶
　　　求郭侍禁水墨樹石¶
塵埃典却林泉閒家夢夜夜歸雲端知君弄筆欺造化¶
乞我幾株松石看¶
　　公是集¶
　劉敞字原父臨江人慶厯六年舉進士廷試第一通¶
<pb:KR4h0167_WYG_004-24a>¶
　判蔡州累遷知制誥以疾求退仁宗謂執政曰如敞¶
　者豈易得邪賜新橙五十旋改集賢院學士留御史¶
　臺熙寧元年卒年五十私諡曰公是先生敞為人明¶
　白俊偉自六經百氏下至傳記無所不通歐陽公每¶
　於書有疑折柬來問輒對使揮筆答之弟攽子奉世¶
　俱以博學稱¶
　　　荒田行¶
大農棄田避征役小農挈家就兵籍良田茫茫少耕者¶
<pb:KR4h0167_WYG_004-24b>¶
秋來雨止生荆棘縣官募兵有著令募兵如率官有慶¶
從今無復官勸農還逐魚鹽作亾命¶
　　　小孤山¶
驚波觸南崖反怒射北壁蒼山與相排所謂小孤石蟠¶
根萬仞淵聳角百丈碧祠堂豁精嚴行旅進粉澤或云¶
婦女神肸蠁頗有迹吾知定名意似欲旌介特流俗失¶
其真傳聞莫開釋居人私其利禍福妄損益競為媢女¶
説以誣聰明徳先王拱山川祀典有廟食奈何媚於竈¶
<pb:KR4h0167_WYG_004-25a>¶
屈已㤀正直吾欲為小孤作書解行客復恐不見從嗟¶
哉世多惑¶
　　　雜詩二首¶
鑿井取泉飲上山采薇食豈不信憔悴所願皆我力泉¶
也非難致薇也不易得志士恥徒飽衆人茍所獲犧牲¶
畏芻豢樊籠害羽翼悟理宜在蚤無為晩更惑¶
道薄徳亦散功名為時須用力世所賢守正衆云愚智¶
者競蒿目小人復爾圖悠悠三季後此風益已渝安知¶
<pb:KR4h0167_WYG_004-25b>¶
治未病舐痔而多車堯舜無能名越哉已矣夫¶
　　　示張直温¶
築山必使高鑿井必使深百正戒淺近盛徳羞浮沈焉¶
有尺寸枝能棲垂天禽焉有升斗泉能容横江鱏借兹¶
論物理足以開君心嗌在容不足弱在力不任大道如¶
路然固無古與今¶
　　　漁翁¶
白頭老翁披敗蓑求魚終日罩淮波波深水闊望不絶¶
<pb:KR4h0167_WYG_004-26a>¶
網目雖繁能幾何大魚鱣鱓入淵底小魚鯤鯢登網裏¶
手皸足趼吁可憐何不為網大如天¶
　　　曉至池上¶
宿雨墜高葉薄雲麗朝陽園林澹澹秋庭戸蕭蕭凉水¶
淺魚怫鬱荷深鷺低昻幽懷欣自得佳賞契所望忽恐¶
羣動作深林沸蜩螗¶
　　　金山廨院¶
門前松響亂頭上壁上江圖流眼前松聲水響兩不辨¶
<pb:KR4h0167_WYG_004-26b>¶
似有疑非心悠然安得乘興浮輕船¶
　　　晚凉¶
落日蔽崑崙微風起閶闔蟲語聲悽惻樹影翻離合蚤¶
露結明的圓蟾瑩塵匣浩歌始自放喟此區中狹¶
　　　過聖俞讀其近文明日寄之¶
昨日過君家雙瞳偶清刮非無俗塵累喜見秋陰豁住¶
瑟請新聲瑤音邈超越神驚自束躅不為天寒發¶
　　　細雨¶
<pb:KR4h0167_WYG_004-27a>¶
小雨滿前軒濃陰不時卷隨風氣潛潤竟日花微泫池¶
光慘澹昏樓色依微辨寒添夕景長坐逼秋容晩楚客¶
歌泬寥吟懷孰云淺¶
　　　濉陽歌¶
梁人猶唱濉陽歌隋人水調能相和梁人池臺已平地¶
隋人岸樹空嵯峨梁人隋人去如水水聲日夜流不已¶
張巡廟前春草生里人尚識將軍名國讎已滅心不死¶
憤氣半夜凌蒼㝠丈夫節義豈在小願為長劍刳長鯨¶
<pb:KR4h0167_WYG_004-27b>¶
　　　昨日風贈王舒¶
昨日風今日雨門前泥坑昨夜土秋懷慘悽誰最多江¶
南秀才洛下旅十年麻衣走南北飢寒不比倉中䑕悠¶
悠暖日庇重雲舉頭望天不得語¶
　　　貢父在京口阻潮未渡¶
向晦月消魄楚濤為之衰坳堂無深涉客子緩歸期吟¶
遶沙步闊眺賞秋山竒大川漲南島落日明西垂登高¶
既易賦懷古惟難詩喟彼一帶阻積此三歳思何當命¶
<pb:KR4h0167_WYG_004-28a>¶
海若利涉慰調飢¶
　　　登禪智寺上方贈同遊諸公¶
重岡抱城起清川帶野回舊都遷陵谷遺寺空池臺修¶
竹入晻靄荒蹊轉崔嵬鳴禽畏人起故老驚客來置酒¶
感興廢浩歌寄歡哀伊昔遊此人於今安在哉谷深春¶
先覺地爽景後頹造適暇一笑願盡此餘杯¶
　　　楊白花¶
飛飛楊白花隨風渡江水江水來不極楊花去無巳鴉¶
<pb:KR4h0167_WYG_004-28b>¶
啼淺深樹落雪千萬里春氣傷人心綿綿復如此¶
　　　過海舟¶
秦王好神仙東上瑯琊臺娥眉緑髮五千輩去乘長風¶
款蓬萊對此秦人海旁立生别死分不敢泣但見高帆¶
雲中沒野鳥悲鳴為翔集過海舟何時還火焚荆棘空¶
驪山¶
　　　睡起¶
日午吏稍休池上逍遙眠水木澹相映庭户清無喧時¶
<pb:KR4h0167_WYG_004-29a>¶
有山中禽來鳴髙樹巔微風拂衽過㑹意成翛然有生¶
滯形役萬物安靜便媿無淮陽績髙卧亦終年¶
　　　采藍寄王深甫¶
采采澤中藍制為金翠衣春風為君舞宛轉有光輝良¶
辰古易失麗色世云希嗟嗟不盈匊日暮空來歸¶
　　　李覯以太學助教曽鞏以進士及第歸俱㑹郡¶
　　　　下素聞兩人之賢留飲涵虛閣¶
孤鸞方北遊威鳳復南翔邂逅中道遇孔音何鏘鏘太¶
<pb:KR4h0167_WYG_004-29b>¶
平向百年此固多美祥擾擾都人士爭先覿輝光雖無¶
醴泉流江水清且長雖無朝陽桐翠樹茂且芳念將萬¶
里逝願得少傍徨為君阿卷阿因以謝楚狂¶
　　　秋興三首¶
微風起閶闔秋意日以滋陰蟲羣悲鳴草木同變衰天¶
道雖茫昧平分為四時功成自當去搖落何獨悲¶
魏牟貴公子沈没功名閒一浮江湖水慘戚頽朱顔魯¶
連揖萬乘踏海如㤀還棄世脱敝屣風流安可攀¶
<pb:KR4h0167_WYG_004-30a>¶
耿耿秋月輝中夜西南流牛女永相望婉孌悲素秋安¶
知乘槎翁徑出海外遊天路或幽險神仙非所求¶
　　　奉同永叔于劉公曺家聴楊直講女奴彈啄木¶
　　　　見寄之作¶
空林多風霜霰零啄木朝飢悲長鳴口雖能呼心不平¶
誰彈琵琶象其聲雌雄切直相丁寕欲飛未飛皆有情¶
琵琶八十有四調此曲獨得傳幺妙翠鬟小女自絶殊¶
能承主歡供客娯轉闗揮撥意澹如坐人雖多旁若無¶
<pb:KR4h0167_WYG_004-30b>¶
醉翁引觴不汝餘詩老彈鋏歸來乎兩君韻髙尚如此¶
何況櫪上之馬淵中魚我生不曉世俗樂傾卧江城更¶
寂寞中園有時聞啄木雖有髙下無宫角木聲犁然當¶
人心焱氏之風殆可學淵明無弦非無意白髮秋來自¶
少樂得公新詩濯我愁因問楊子更借不我欲醉聴江¶
城樓¶
　　　與景仁聖俞飲景彛西園¶
鬢髮今欲白山林未能往每逢負郭趣黙有歸田想置¶
<pb:KR4h0167_WYG_004-31a>¶
酒松柏下當春更蕭爽欣欣二三子相與留一賞蚤花¶
何娟娟秀色傾宿莽馴禽聲喧呼永不㤀羅網物情樂¶
於適未必在深廣育育井中魚胡然困偃佒佳哉主人¶
翁示我以天壤放懐寓一醉益愧鳴佩響¶
　　　同介甫和聖俞贈狄梁公裔孫¶
陳平智有餘周勃勇無敵兩人相提衡終復漢社稷梁¶
公柱石姿獨立謝羣力匡君多直言薦士有深畫既扶¶
將頽運亦起未然策事業兼二子皓然霜雪白偏財戒¶
<pb:KR4h0167_WYG_004-31b>¶
獨往特達見全德誰謂十世逺風義猶不隔末孫何支¶
離畎畂有餓色明詔問樂鄉布衣列士籍名垂天壤閒¶
氣使懦夫激聞君商聲歌更若出金石¶
　　　贈聖從待制¶
君居御街西我居御街東如何百步閒十日不相從君¶
非園中植落落千丈松我亦湖海人庶幾孤飛鴻俱遊¶
人世閒俯仰豈不同蕭蕭髮向白哀哀嗟轉蓬仕固不¶
期達貧亦不諱窮行當一麾去幸識攖寧翁¶
<pb:KR4h0167_WYG_004-32a>¶
　　　蚤至凉榭觀芙蕖¶
林深池亦淺日出光晩及粲粲花尚含漙漙露猶挹良¶
魚潛復躍幽鳥翔又集物情怳如慕心賞浩難識誰能¶
贈遠人采采空佇立¶
　　　同諸客飲涪州薛使君佚老亭¶
百尺井底泉激輪作飛流潺湲入亭户宛轉如奔虬主¶
人三署郎持節西南州棄之卧故里富貴安足留却埽¶
長閉門贏餘非所求客來坐林下尊酒相獻酬未嘗思¶
<pb:KR4h0167_WYG_004-32b>¶
朝市餘思良悠悠乃知獨往意不必山林幽衣冠多雋¶
才繼踵公與侯誰能懸其車五十未白頭嗟嗟賢大夫¶
此風可鎮浮為問三輔閒何如馬少游¶
　　　曲水臺竹閒黙坐¶
杖履不能遠逍遥池上林微風起衆響炎日隔繁陰斐¶
亹激泉流閒闗語鳴禽放懐在達人寄賞欣會心既謝¶
朝市喧亦㤀山谷深雖知非我室猶以開煩襟¶
　　　野望¶
<pb:KR4h0167_WYG_004-33a>¶
重陽去寥落小雪碧蒼茫獸起駭枯草鳥歸横夕陽薄¶
雲低引白衰菊暗消黄竚立胡為久愴人非故鄉¶
　　　蕪城閒望¶
幽尋古城上秋景日凄凄落照映原没陰蟲當路啼隋¶
宫變蕪蔓楚分失端倪自是傷亡國非闗醉眼迷¶
　　　送張六大尉新安¶
新安好山水想復似桐廬吏隠應相稱官卑還自如洛¶
塵趨走裏周俗戰爭餘會自求知己頻飛一鶚書¶
<pb:KR4h0167_WYG_004-33b>¶
　　　小雨¶
春城頻過雨一望一増新欲晩雲成錦初晴草似茵和¶
聲散喧鳥芳意屬遊人向晩車馬息東風飛暗塵¶
　　　玉津園¶
垂楊冉冉籠清籞細草茸茸覆路沙長閉園門人不入¶
禁渠流出雨殘花¶
　　　短槐(在水/陸院)¶
蹣跚不稱三公位偃蹇空妨數畝庭只有老僧偏愛惜¶
<pb:KR4h0167_WYG_004-34a>¶
倩人圖畫作書屏¶
　　　揚州夀寧寺(周世宗/嘗幸此)¶
隋宫老荆棘淮地阻山川天子周王狩諸侯楚社遷宿¶
居江水上休甲古城邊清蹕曽過此髙臺亦宛然¶
殿空生影響盡古剥丹元缺甃驚跳鮒遺碑失紀年廢¶
興真可感耆舊每多傳一咏蕪城作斜陽聞暮蟬¶
　　　送人之洛¶
逢人問嵩少千里駕征軒倦馬夜未寢鳴蟬秋尚繁風¶
<pb:KR4h0167_WYG_004-34b>¶
煙新邑洛冠盖上東門合有西賓問歸時許共論¶
　　　聴鐘¶
陋巷客回轍夕陽鐘送秋寒聲滿空谷暝色下髙樓斗¶
逐悲風起微兼逺角收旅懐傷急景聴此愧淹留¶
　　　于司録東園¶
辟疆園圃壓城闉聞道池臺事事新自置一尊消永日¶
别留磐石待幽人雨添菊色迷三徑風散花香入四鄰¶
亦欲肩與乘興去主公何必舊相親¶
<pb:KR4h0167_WYG_004-35a>¶
　　　芙蓉池¶
緑華青盖滿方塘雨灑風吹著處香淨埽釣磯雙樹下¶
醉攲凉枕弄秋光¶
　　　觀城上梅花憶和¶
城頭梅樹花初發每到花前憶剡中白水碧山應有約¶
與君擕手過春風¶
　　　雨後登坐嘯亭¶
風卷髙花舞成雪雨濕芳草緑侵雲層軒獨立時惆悵¶
<pb:KR4h0167_WYG_004-35b>¶
淮北春光過五分¶
　　　黄薔薇¶
緑葉黄花相映深水邊臺畔結浮陰何人解賞傾城態¶
一笑春風與萬金¶
　　　清明後鴈¶
留滯江南久今來萬里歸春風稍和煖作意入雲飛¶
　　　江行寄隠直¶
自念復遠適與君仍解攜天文鶉首尾地勢陜東西江¶
<pb:KR4h0167_WYG_004-36a>¶
漢饒風雨闗山盛鼔鼙離憂各易老秋意欲凄凄¶
　　　始秋¶
秋色忽已改旅程殊未央水雲含變態山雨送凄凉杳¶
杳青楓暮菲菲白芷香多才悲屈宋搖落近滄浪¶
　　　山寺¶
野竹檀欒翠孤峯杳靄青山樓隨詰曲石路上青冥雲¶
色移時合鐘聲隔水聴似聞堪避世遊子未嘗經¶
　　　琵琶亭¶
<pb:KR4h0167_WYG_004-36b>¶
江頭明月琵琶亭一曲悲歌萬古情欲識當時斷腸處¶
只應江水是遺聲¶
　　　觀南戍士卒作樂¶
簫鼓軍中樂旌旗歲晩過激昂雙劍舞慷慨萬人歌睥¶
睨荆衡小騰凌虎兕多北風隨殺氣横絶洞庭波¶
　　　小園春日¶
草色初新桞帶長宿煙朝露溼朝陽東山雲起西山碧¶
南舍花開北舍香¶
<pb:KR4h0167_WYG_004-37a>¶
　　　風雨寄張野人¶
天地初開泰雷雲未厭屯泥深長閉户謀拙苦憂貧狼¶
藉千株雪空亾一半春仍愁三徑裏草色斷幽人¶
　　　聞聖俞移官霅上以便歸養¶
親老不擇禄此心如古人戴星捐吏事戲綵過鄉鄰若¶
下開新酌汀邊咏白蘋醉吟俱入手亦未負青春¶
　　　晚酌¶
楚山何處雨天氣晚來凉返照原野靜清風松桂香髙¶
<pb:KR4h0167_WYG_004-37b>¶
樓半雲霧遠水入滄浪幽意驚飛動真憑酒散狂¶
　　　城南泛舟¶
乘興隨所適出郊聊汎然清波能照髮白鷺巧迎船老¶
樹悲秋雨髙風急暮蟬孤城隠不見落日暝浮煙¶
　　　秋晴西樓¶
秋風卷陰翳廣野見秋毫木落山覺&KR0888;雨晴天似髙開¶
窗置尊酒看月湧江濤髙卧淹湖海非闗氣獨豪¶
　　　遣思¶
<pb:KR4h0167_WYG_004-38a>¶
淮上秋光疑客恨城頭暮色凝斜暉獨遊未必能勝醉¶
遠望由來可當歸¶
　　　觀魚臺¶
落日含古意髙臺多遠心魚龍潛凍水蟋蟀有哀音江¶
漢南浮遠闗山北望深張衡四愁意厯厯起登臨¶
　　　雪後登觀風樓¶
雪帶郊原闊城横碧玉齊夕陽寒似落遠樹望如迷旅¶
鴈情更急棲烏飢亂啼彊歌非郢客竟日戀危梯¶
<pb:KR4h0167_WYG_004-38b>¶
　　　九日¶
采采黄花菊飄飄閶闔風醉從紗帽落興與古人同北¶
岳烽煙隔甘泉候騎通悲歌傷遠目不是為青楓¶
　　　梅花¶
澤國春還蚤山梅臘競花繽紛迷雪意浩蕩逼年華驛¶
使紅塵逺江風短日斜芳菲恐易失愁思亂悲笳¶
　　　雪後¶
飛塵暫消息春意日冲融野水涓涓緑林梢靡靡紅躍¶
<pb:KR4h0167_WYG_004-39a>¶
魚輕泮凍鳴鶴舞和風出處驚時節悠悠看歳窮¶
　　　春陰¶
江上浮雲聚城中暮景兼東風酒味溢小雨客愁添寒¶
色端侵牖斜陽不滿簾留滯成楚老卑濕意無嫌¶
　　　初晴¶
雨餘春更好日出望還新喧鳥啼驚客林花笑向人年¶
華如過鴈世事劇飛塵置酒陶嘉月滔滔醉任真¶
　　　庶幾堂雨夜偃几作¶
<pb:KR4h0167_WYG_004-39b>¶
短夜催微月流雲溼太空蕭蕭篩竹雨颯颯舞松風形¶
影明燈裏歡娛隠几中吾衰儻未甚正復夢周公¶
　　　離京後寄貢甫隠直¶
清川如帶屢迴環信宿猶居百里閒敢恨淹留同杜渚¶
正憐風雨似梁山月殘虛魄無由共雲映髙樓不可攀¶
却怪夢中翻識路化為蝴蝶一飛還¶
　　　鼓角樓宴席¶
周城百雉擁中軍阿閣三階麗白雲燕雀應知依盛德¶
<pb:KR4h0167_WYG_004-40a>¶
山河相與助雄文輕裘緩帶居多暇㫖酒嘉肴客易醺¶
還識魏牟懐北闕正逢長日扇南薰¶
　　　臨波亭¶
緑楊芳草舊無蹊竹塢花源敵剡溪水影時翻髙檻動¶
天形畧抱暮城低逢迎野興鷗雙下㸃綴春愁鶯亂啼¶
宿雨楚山雲正滿髙樓莫上使人迷¶
　　　春晚¶
芳草不少住白日定空長庭樹暗新緑春衣生晚凉悠¶
<pb:KR4h0167_WYG_004-40b>¶
悠向時節細細倒壺觴誰使風前絮來參醉後狂¶
　　　登東城樓¶
髙樓望不極野興遠相追宇宙一長嘯山川多所思薄¶
寒才勝酒短景不禁棋俯仰哀羣動遼遼見爾為¶
　　　寄題歙州流杯池¶
公子愛客意髙山流水閒清波無斷續翠斝自迴環野¶
興四時得棠陰終日閑何當竹林賞醉耳聽潺潺¶
　　　澄心堂讀許渾以下諸詩¶
<pb:KR4h0167_WYG_004-41a>¶
許渾詩後三百年長嘯空堂覽舊篇落日孤城曽不改¶
曲池髙榭復依然塵埃暫憇道路客文雅相追今昔賢¶
魚躍鳥歸殊有意卜居仍欲近湖邊¶
　　　月夜¶
月出浮雲盡風生中夜清星辰競揺動河漢湛虛明老¶
樹稀疎影驚禽斷續聲秋懐先已亂蟋蟀更宵征¶
　　　荷花¶
水國非人境芙渠五月秋亂香清宿醉濃艷破征愁魚¶
<pb:KR4h0167_WYG_004-41b>¶
戲都堪數鷗飛絶自由㑹須窮一賞詰曲任扁舟¶
　　　七月二日¶
西風入庭樹天氣颯然秋細雨纔成潤髙雲澹不流平¶
分感一葉遠興憶扁舟蟋蟀何須急羇人始欲留¶
　　　送王子直還斥溝¶
薄薄雲蔽日凄凄寒中人飛飛燕歸蟄漠漠鴈來賓送¶
子獨無友悲秋空病身登山復流水便覺二毛新¶
　　　重過謝氏園亭寄裴博士俊叔王主簿宗傑¶
<pb:KR4h0167_WYG_004-42a>¶
徘徊遠林下幽草為誰芳前日同遊客今朝俱異鄉東¶
風離澹蕩陳迹似凄凉何用江千里春心故易傷¶
　　　賀司馬君實何濟川得龎公炭¶
上府愛才天下聞兩君素出將軍門欲正大爐慰民望¶
豫排寒氣作春温不煩束緼資遊説聊取優賢報國恩¶
自笑野人卧窮巷負暄方擬獻天閽¶
　　　送洛南周侍丞¶
不知商洛道空暮紫芝歌從事老將至送君情獨多雙¶
<pb:KR4h0167_WYG_004-42b>¶
鳧尚方去駟馬故鄉過想見揮絃樂春風初扇和¶
　　　五月望日赴紫宸謁待旦假寐¶
半夜北風天返寒倒衣驚問紫宸班雲容不辨陰晴際¶
月色猶迷爽氣閒獨喜鳴雞應鐘漏正憐殘夢識江山¶
濯纓簪筆初無補空媿紛紛數往還¶
　　　月夜期江梅兩君不至¶
日入更灑埽翛然庭檻空酒杯落明月白羽來清風佳¶
興自不淺幽人無與同徘徊卧林下重露霑蘭叢¶
<pb:KR4h0167_WYG_004-43a>¶
　　　和直孺夜凉¶
急雨逐雲過微風吹月生寥寥天宇闊粲粲葛衣輕輾¶
轉漏將永昭回河正横秋槎舊有信忽憶泛滄瀛¶
　　　和永叔憶幽谷¶
蚤聞幽谷未曽窺翠碧清寒入夢思到眼惜無名手畫¶
醒心欣得醉翁詩種花舊比甘棠樹刻石今成峴首碑¶
使我一麾從此逝勝遊當不减君時¶
　　　陰山¶
<pb:KR4h0167_WYG_004-43b>¶
陰山天下險鳥道上崚嶒抱石千年樹懸崖萬丈冰悲¶
歌愁倚劍側步怯扶繩更覺長安遠朝光午未昇¶
　　　留别永叔¶
回車欲度幕南庭此地那知眼解青老覺鬢毛俱種種¶
醉來風動盡冥冥平時慟哭休論事遠别悲歌更忍聴¶
且共春風同入塞憶君時計短長亭¶
　　　朱橋¶
朱橋桞映潭忽見似江南風物依然是登臨昔所諳犬¶
<pb:KR4h0167_WYG_004-44a>¶
聲寒隔水山氣晩成嵐留恨無人境幽奇不盡探¶
　　　十二月二十七日宿桞河聞永叔是日宿松山¶
　　　　作七言寄之¶
相望不容三日行多岐無奈百長亭欲知河桞春來緑¶
正似松山雪後晴¶
　　　澶州¶
窮谷迴看盡孤城平望遙(自古北口山/至此都盡)市聲衙日集(此/州)¶
(衙日/市集)海盖午時消(每日海氣如霧至午/消盡土人謂之海盖)冠帶才通漢山¶
<pb:KR4h0167_WYG_004-44b>¶
川更入遼春風解冰雪最覺馬蹄驕¶
　　　紅玉誰家女¶
紅玉誰家女明艷奪青春羞人不得語含笑却成顰¶
　　　冀州正月十六日飲席¶
月缺雪殘雲亂飛千燈相照續長暉寒欺短夜禁杯酒¶
春入東風試舞衣老惜佳辰經歳得醉驚陳迹出門非¶
漁陽鼓節尤悲壯知我心從萬里歸¶
　　　登平山堂寄永叔内翰¶
<pb:KR4h0167_WYG_004-45a>¶
蕪城遠地隔人寰盡借朝陽萬疊山江氣横呑飛鳥外¶
嵐光平墮酒杯閒主人寄賞來何暮遊子消憂醉不還¶
無限秋風桂枝老淮王先去更能攀¶
　　　雨後回文¶
緑水池光冷青苔砌色寒竹深啼鳥亂庭暗落花殘¶
　　　城樓¶
新晴彊人意步上西城樓雲煙開井邑綺繡錯田疇離¶
離麥就熟翳翳桑尚柔懐歸感初服覽物悵淹留¶
<pb:KR4h0167_WYG_004-45b>¶
　　　雨中聞鐘¶
疎鐘不隔雨迢遞入重城倦客未能寐歸禽初不驚霏¶
微隨暮色颯沓隠秋聲簾幕鮮風起明朝應蚤晴¶
　　　與楊十二延平同登城東門¶
緑桞浮萍合青山畫幛開登臨共今古壯觀雜歡哀長¶
日消棊局微風彊酒杯浮雲滿西北容易雨飛來¶
　　　蟻鬬¶
擾擾嗟何急營營若有侵由來穴知雨非爾旱為霖王¶
<pb:KR4h0167_WYG_004-46a>¶
伯彊并弱興亡古到今願推達觀理安得異機心¶
　　　微雨登城¶
雨映寒空半有無重樓閑上倚城隅淺深山色髙低樹¶
一片江南水墨圖¶
　　　中秋見月¶
微風送雨江南去凉月銜雲水上來暑氣頓除秋暗入¶
忽疑浮漢弄昭回¶
　　　雨中送友入京兼柬諸親舊¶
<pb:KR4h0167_WYG_004-46b>¶
江外五年别齋中三日留何能慰衰疾正足亂羇愁澤¶
國𤓰時雨淮山桂樹秋思歸與招隠一二謝交遊¶
　　　珍簟¶
珍簟平鋪水珠簾半捲風勞生髙枕裏多事劇棋中性¶
僻非朝隠民淳賴歳豐翛然對松菊但覺訟庭空¶
　　　蟬¶
微軀定誰恨清嘯不知勞屈宋悲秋苦夷齊卧隠髙風¶
林含咽絶露葉動蕭騷何必催搖落人今已二毛¶
<pb:KR4h0167_WYG_004-47a>¶
　　　臨雨亭¶
秋至感人思登臨成惘然浮雲帝鄉外落日古城邊歸¶
燕聲相别幽花色可憐名山負獨往觸物見年年¶
　　　和少述題虎邱¶
吳墟秦燼滅遺蹤惟見千巖鏁梵宫化出樓臺雙樹外¶
密移天地一壺中石形虎踞森相向劍氣龍蟠冷射空¶
羇宦無由蠟山屐因君詩句夢江東¶
　　　谿上避暑¶
<pb:KR4h0167_WYG_004-47b>¶
滴瀝松下雨清微萍際風欣然此時賞我與斯人同倦¶
鳥墮水上遊魚翔鑑中不言閲羣動未覺幽興窮¶
　　　樂郊魚臺下柏林中結茅作小亭命曰幽素木¶
　　　　懿臣刑部之書也謝且戲之¶
結茅更何好列柏自成林素履宜獨往幽人欣宿心炎¶
暉翳槐盖清吹和瑤琴稍與事物遠忽如丘壑深良無¶
山水趣安得契知音¶
　　　寄内¶
<pb:KR4h0167_WYG_004-48a>¶
年久漸難禁逺别宵長初信有相思天寒輾轉不得寐¶
一夜風吹庭樹枝¶
　　　丙申閏月鎮楊州與京師諸公别戊戌十一月¶
　　　　受詔還閣首尾僅三年爾然原叔伯庸隱甫¶
　　　　子竒公南清卿之翰昌言八人者皆巳徂謝¶
　　　　感之悵然作七言寄滑州正臣密學給事¶
冠蓋如雲笑别時亦知陳迹易傷悲歸來未似鍾山醉¶
零落多于鄴下詩人事可憐駒過隙秋風幾許鬢成絲¶
<pb:KR4h0167_WYG_004-48b>¶
何須更聽山陽笛欲近西州涕自垂¶
　　　汾州有唐大厯中崇徽公主嫁回鶻時手蹟在¶
　　　　石壁上李山甫作七言詩并刻之子華永叔¶
　　　　内翰皆繼其韻亦同賦¶
錦車西去水東流漢節何年送解憂獨上青山自惆悵¶
彊歌黄鵠少淹留遺蹤不逐哀笳斷麗句空増北渚愁¶
君念平城三十萬謀臣竒計已堪羞¶
　　　同梅二十五飲永叔家觀所鈔集近事¶
<pb:KR4h0167_WYG_004-49a>¶
陶公一畝宅尤愛北窗風心逺地成僻客來尊不空觀¶
書太史氏全性市門翁子亦何為者於兹清賞同¶
　　　聽女奴彈胡琴¶
女奴能為馬上曲一彈一彈復一彈我醉巳眠都不醒¶
半天落月微霜寒¶
　　　獨行¶
南山半雲雨天氣雜暄寒野興宐獨往春愁無定端鳥¶
聲來靜聽栁色入遙看却謝芳尊酒悠悠誰與歡¶
<pb:KR4h0167_WYG_004-49b>¶
　　　晦日¶
是月佳遊勝兹辰舊俗同㑹須陶一醉相與送諸窮江¶
栁參差緑林花㸃染紅春期有大半作意競東風¶
　　　喜雨¶
凉風響高樹清露墜明河雖復夏夜短已覺秋氣多艷¶
膚麗華燭皓齒揚清歌臨觴不肯醉奈此粲者何¶
　　　絶句¶
青苔滿地初晴後緑樹無人晝夢餘惟有南風舊相識¶
<pb:KR4h0167_WYG_004-50a>¶
徑開門户又翻書¶
　　　芷亭¶
籍甚離騷後芬芬楚澤濱移根煩老圃比興得佳人秀¶
色誰與玩清香不自珍吾廬故可愛況及物華春¶
　　　瑞竹(雙幹同本/因以瑞名)¶
聳節偶相望雪霜終不迷應將古人比孤竹有夷齊¶
　　　獨宿直舍¶
談笑從容宫漏稀高軒去盡掩重扉風含玉宇霜威勁¶
<pb:KR4h0167_WYG_004-50b>¶
月墮瑤窗燭影微周衞相望喧夕警爐香不斷䕶朝衣¶
塵軀更覺仙山峻旅夢端從江海歸¶
　　　直舍竹下殘雪二首¶
阿闕三堦敵井榦宫牆十仞逼雲端故留殘雪侵春事¶
欲傍孤篁老歳寒¶
重疊空堦委玉塵蕭疎碧篠凍浮筠地寒自稱孤高節¶
不共陽林競蚤春¶
　　　同持國過江十新築池塘亭¶
<pb:KR4h0167_WYG_004-51a>¶
吏隱由來事郊居故自宜池臺隨意定泉石象天為珍¶
樹移時語清風竟日棋市朝情久厭野老不相疑¶
　　　麃子嶺帳館寄隱直¶
離腸易感歳華催更席龍沙望紫臺持節不眠宵自永¶
聽笳無事淚空摧扁舟何處山陰雪驛使他年嶺上梅¶
欲寄一書愁已亂天邊應候客星回¶
　　　得貢甫巢縣書云阻風¶
别離常作惡衰老異他時望望風波苦悠悠兒女悲江¶
<pb:KR4h0167_WYG_004-51b>¶
空人迹絶天迥鳥飛遲若復無雙鯉何由慰我思¶
　　　和御製後苑賞花釣魚詩¶
四照繁英拂檻開九重紫蓋賞春來卿雲共和光華旦¶
瑞露偏凝沆瀣杯池藻躍魚波澹蕩林光傾日影徘徊¶
淮陽閉閣頭今白夢遶鈞天惜未陪¶
　　　駕幸飛山教場閲武侍宴¶
冬令三農畢時巡萬乘行川原分壁壘貔虎望麾旌王¶
氣雲成殿天光日繞營風隨鼓枹急塵絶馬蹄輕發石¶
<pb:KR4h0167_WYG_004-52a>¶
機投短枰□火激明響振(平/聲)摧列缺影墮落欃槍令下¶
疑霜肅恩加挾纊平搴旗輕俯仰奪槊妙縱横壯士前¶
歌勇儒生縱觀榮炙行烽燧舉觴溢海濤輕清道遙傳¶
警鳴鞭夕向城欲知威畧逺區外讋天聲¶
　　　贈别長安妓茶嬌¶
玳筵銀燭徹宵明白玉佳人唱渭城更盡一杯須起舞¶
闗河秋月不勝情¶
　　陳副使遺藁¶
<pb:KR4h0167_WYG_004-52b>¶
　陳洎字亞之彭城人曽知懷州審刑院寳元閒為屯¶
　田外郎慶厯五年轉吏部外郎加直史館遷度支副¶
　使尋調鹽鐵皇祐元年以副使行河還卒其孫師仲¶
　師道藏其手書遺詩二十五篇嘗出以示一時名公¶
　如林希司馬光孫覺蘇軾蘇轍徐積錢世雄任希夷¶
　李&KR1033;俱有跋語極為推重曲阜顏復弁序稱其詩辭¶
　格秀古愈澹泊若愈深如借宅云四壁舊貧寧畏盜¶
　一枝雖小易容巢贈無巳師云他年逺公社若箇是¶
<pb:KR4h0167_WYG_004-53a>¶
　遺民讀之令人灑然若醒今二詩全篇不可得零章¶
　斷句朗誦一過已覺渢渢乎清風生於齒頰閒也¶
　　　離郭店馬上回寄鄉知¶
迴望離亭映楚山慨然西笑入長安貪程野僕擔書引¶
惜别鄉人駐足觀霞襯曙光烘積靄栁和春雨蕩輕寒¶
遙期此地歸來日迎取相如駟馬看¶
　　　黄鵠¶
呼樹止陵陽逢辰下建章竒姿標上瑞正色麗中央昭¶
<pb:KR4h0167_WYG_004-53b>¶
祀祠壇畔聲歌太液傍鳯教鴻作侣天與菊為裳神雀¶
非靈異流鶯愧采章集汙寧我類一舉戛雲翔¶
　　　過項羽廟¶
八千子弟已投戈夜帳猶聞怨楚歌學敵萬人成底事¶
不思一箇范増多¶
　　　寄寶臣寺丞¶
萬里扶靈宅夀阡謝公純孝是家傳廬開四尺同寒士¶
榱列三圍陋昔賢先域定生連理樹門人多廢蓼莪篇¶
<pb:KR4h0167_WYG_004-54a>¶
我心㒺極君應念露白霜清泣昊天¶
　　　藍溪閒居¶
白鹿原東虎候西結廬岑寂映藍溪露侵僧履蘭三徑¶
春入農歌雨一犂聒枕溜聲疑水宿拂檐山色類嵓棲¶
閉門養拙無人問揭盡陳編日又低¶
　　　開元寺凌虛閣對雪寄解唐卿¶
璚滴琳華一夜凝凌虚雕檻曉來憑眼觀銀色三千界¶
身到瑤臺十二層玉灑砌塵供庾斛粉融檐水妒房陵¶
<pb:KR4h0167_WYG_004-54b>¶
化人宫好分明在恨不同君把袂登¶
　　　雉媒¶
朱冠袞背一何鮮聲厲情驕目悍然若道物情皆錫類¶
雉媒爭似鵷媒賢¶
　　　還劉處士先令公鄩功名録(劉公事/朱梁)¶
當年力戰蕩妖氛十萬雄師四七勲將畧妙欺班定逺¶
家聲高過李將軍銘圖魏鼎文猶在筆勒燕山跡尚分¶
今日閑披有遺恨可憐生不遇明君¶
<pb:KR4h0167_WYG_004-55a>¶
　　　讀劉蕡策(以指斥貴倖不顧忌/諱有司知而不取)¶
藥石危言治亂箴賈生晁錯是知音可憐當日司文者¶
不畏人言合愧心¶
　　　謝人惠三峯朱柿¶
烏椑珍果益丹名新折紅林蔕尚青漿冷夜凝仙掌露¶
味甘秋割楚江萍圓堆玉盌櫻難並賸薦金尊酒易醒¶
應念茂陵消渴者整籃封貯到雲扃¶
　　　過田文墓¶
<pb:KR4h0167_WYG_004-55b>¶
當年聞奏雍門琴話著池臺淚滿襟何況今朝陵谷畔¶
池臺無跡可追尋¶
　　　對雪寄崔仲裕(時在藍田聞/崔在酒舍)¶
奪鶴韜霞勢漸濃巻簾庭館好支笻乘查路闊寒凝凍¶
種玉畦平曉被封天上瑤宫當月圃海中銀闕聳鼇峯¶
思君不得同吟賞知在旗亭第幾重¶
　　　南齊¶
曲江歡宴侍華裾舞拍琴歌萟有餘獨有純臣王叔寶¶
<pb:KR4h0167_WYG_004-56a>¶
解陳封禪一篇書(南齊太祖曲江宴羣臣各使效技萟/褚淵彈琵琶王僧䖍彈琴沈文季歌)¶
(張敬兒舞王敬則拍王儉日臣無所解惟解誦書因跪/帝前誦相如封禪書帝笑曰此盛徳之事吾何以堪之)¶
　　　湖上逢漁者¶
雨蓑煙笠洞庭秋獨蠒綸輕一葉舟擬共停橈醉天幕¶
緩歌濯足不回頭¶
　　　秋日端居¶
暑退蚊雷靜門閑雀到稀露莎蛩自急星樹鵲何依井¶
臼貧雖樂溪山逺未歸時情似秋鴈一一背寒飛¶
<pb:KR4h0167_WYG_004-56b>¶
　　　讀子虛賦¶
聽辭深悵不同時及到同時位大卑爭似唐皇將頗牧¶
禁中言下用無疑¶
　¶
　¶
　¶
　¶
　宋百家詩存卷四¶
